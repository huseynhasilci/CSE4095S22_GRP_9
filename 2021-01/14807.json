{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Yerine getirilen kamu görevi nedeniyle öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Bingöl 1. Ağır Ceza Mahkemesinin 08/10/2019 gün ve 2018/211 esas, 2019/383 karar sayılı, sanığın \"öldürmeye teşebbüs\" suçundan TCK'nin 82/1-g, 35, 62, 53. maddeleri uyarınca 10 yıl 10 ay hapis cezasına ilişkin hükme yönelik istinaf başvurusunun CMK'nin 280/1-a maddesi uyarınca esastan reddine.    TÜRK MİLLETİ ADINA    Sanık ... hakkında; mağdur ...’e karşı nitelikli kasten öldürmeye teşebbüs suçundan kurulan mahkumiyet hükmünün sanık müdafii tarafından temyiz edilmesi üzerine yapılan incelemede; Erzurum Bölge Adliye Mahkemesi 1. Ceza Dairesinin 26/12/2019 gün ve 2019/5286 esas, 2019/3287 sayılı kararında bozma nedeni dışında bir isabetsizlik görülmemiş olduğundan, hükmün sanık müdafii tarafından eksik inceleme ve hatalı değerlendirmeye yönelik sebeplerle temyiz edildiği görülmekle, bu sebeplerle sınırlı olarak yapılan temyiz incelemesinde, temyiz talebinin reddi nedenleri bulunmadığından işin esasına geçildi;  Oluşa ve dosya kapsamına göre; olay tarihinde silahlı şahısların vatandaşların önünü kestiğine dair ihbar üzerine olay yerine zırhlı araçla giden katılanların, yüzlerini gizlemeye çalışan üç kişiyi gördükleri, şahıslara yaklaştıklarında ellerinde uzun namlulu silahları görünce \"dur polis teslim ol silahını yere at\" diyerek bağırdıkları, şahısların mezarlık tarafına doğru kaçması üzerine, katılanlar ...’in, şahısların arkasından koştuğu, olay yerinde kalan katılan ...’in, araçtan inip olay yeri emniyetini aldığı sırada sanığın birden fazla defa ateş ettiği, katılanın sanığa hitaben \"polis ateş etme elindeki silahı at teslim ol\" dediği ve havaya iki el uyarı atışı yaptığı, fakat sanığın ateş etmeye devam etmesi üzerine, katılanın sanığı bacağından vurarak etkisiz hale getirdiği olayda,  Sanığın eyleminin görevi yaptırmamak için direnme suçunu oluşturacağı ve eylemine uyan TCK.nin 265/1-4. maddeleri uyarınca cezalandırılması gerektiği gözetilmeksizin olayda yasal unsurları oluşmayan nitelikli kasten öldürmeye teşebbüs suçundan yazılı şekilde hüküm kurulmak suretiyle fazla ceza tayini,  Yasaya aykırı olup, sanık müdafiinin temyiz itirazları bu nedenle yerinde görüldüğünden, hükmün 5271 sayılı CMK’nin 302/2. maddesi uyarınca tebliğnamedeki düşünceye aykırı olarak BOZULMASINA, bozma nedeni gözetilerek sanık ...'un bu suçtan TAHLİYESİNE, başka suçtan tutuklu ya da hükümlü değilse derhal salıverilmesi için Cumhuriyet Başsavcılığına müzekkere yazılmasına, bozmaya konu kararın niteliği gözetilerek aynı Kanunun 304/2-a maddesi uyarınca dosyanın Bingöl 1. Ağır Ceza Mahkemesine, Yargıtay ilamının bir örneğinin Erzurum Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 26/01/2021 gününde oy birliği ile karar verildi."
}