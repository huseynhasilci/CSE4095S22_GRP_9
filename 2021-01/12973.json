{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Dolandırıcılık suçundan sanığın beraatine ilişkin hüküm katılan vekili tarafından temyiz edilmekle, dosya incelenerek gereği düşünüldü;  Sanık ile katılanın yedek parça alımı hususunda anlaştıkları, katılanın sanığa banka aracılığı ile 80.900 TL ödeme yaptığı ancak sanığın anlaştıkları malzemeleri getirmediği gibi bir süre sonra telefonlara da çıkmadığı iddia edilen olayda; maddi gerçeğin hiç bir kuşkuya yer bırakmayacak şekilde ortaya çıkarılması açısından, sanığın mahkemede alınan beyanında “Japonya’dan bu malzemelerin ithali için işlemleri başlattığını, bu süreçte Japonya’da gerçekleşen nükleer bir patlama nedeniyle gümrük müdürlüğünün bu malların radyoaktivite raporlarını istediğini, bunun temini için Japonya’da imalat yapan firma ile görüşmeler yaptığını, bu malların Japon gümrüğünde beklediğini, hatta bu sorunu çözebilmek için bizzat yurt dışına gittiğini, yurt dışına gittiği süreçte kendisini aradıklarını, ulaşamadıklarını” söylemesi üzerine gerçekten o tarihte Japonya’da nükleer patlamanın olup olmadığı, malların Japonya gümrüğünde bekleyip beklemediği, beklediyse neden beklediğinin tespiti, Türkiye’de ki gümrük müdürlüğünün hangi yazıyı istediğinin araştırılmasından sonra sonucuna göre sanığın durumunun tayin ve takdirinin gerektiği gözetilmeden eksik incelemeyle yazılı şekilde hükümler kurulması,  Bozmayı gerektirmiş, katılan vekilinin temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK’nın 321. maddesi uyarınca BOZULMASINA, 25/01/2021 tarihinde oybirliğiyle karar verildi."
}