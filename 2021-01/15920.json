{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık ... hakkında beraat,  Sanık ... .... hakkında; 5237 sayılı TCK’nın 155/2, 62, 52, 51, 53. maddeleri gereğince mahkumiyet    Sanık ...'ın hizmet nedeniyle güveni kötüye kullanma suçundan mahkumiyetine ilişkin hüküm katılan ve sanık müdafi, sanık ...'in hizmet nedeniyle güveni kötüye kullanma suçundan beraatine ilişkin hüküm katılan tarafından temyiz edilmekle, dosya incelenerek gereği düşünüldü:  Katılanın, SS Yunt Dağı Tarımsal Kalkınma Kooperatifi'nin başkanı olduğu, genel kurul kararı gereğince kooperatife ait işyerini sanıklardan ...'e aylık 7.000,00 TL ve ayrıca KDV masrafı karşılığında kiraladığı, işletmeyi sanık ...'in eşi olan sanık ...'ın idare ettiği, kira borçlarını ödememeleri nedeni ile haklarında tahliye kararı alınan sanıkların kira sözleşmesinin ekinde kendilerine teslim edilen 45 E 1339 plaka sayılı Iveco marka kamyonet, 5 tonluk galvenizli süt taşıma tankı, çelik para kasası, jeneratör aküleri, teaşmetre süt ölçüm cihazı, 180 adet yoğurt taşıma kasası ve hortumu ile dinamo malzemelerini yanlarında götürdüklerinin iddia edildiği somut olayda;  1) Sanık ... hakkında hizmet nedeniyle güveni kötüye kullanma suçundan kurulan beraat hükmüne ilişkin temyiz itirazlarının incelenmesinde;  Sanığın davaya konu işletmenin idaresini sanık ...'a bıraktığı yönündeki savunması ve bu savunmasını doğrulayan Karşıyaka 6. Noterliği'nin 22 şubat 2008 tarih ve 2933 yevmiye nolu vekaletnamesi, katılan beyanı ve tüm dosya kapsamı birlikte değerlendirildiğinde sanığın mahkumiyetine yeterli, her türlü şüpheden uzak, somut, kesin ve inandırıcı bir delil elde edilemediği anlaşılmakla mahkemenin beraat hükmünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılanın eksik inceleme yapıldığına ilişkin temyiz itirazlarının reddi ile hükmün ONANMASINA,  2) Sanık ... hakkında hizmet nedeniyle güveni kötüye kullanma suçundan kurulan mahkumiyet hükmüne ilişkin temyiz itirazlarının incelenmesinde;  Sanığa yüklenen ve 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Kanuna aykırı olup, katılan ve sanık müdafinin temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca, sair hususlar incelenmeksizin hükmün BOZULMASINA, 26/01/2021 tarihinde oybirliğiyle karar verildi."
}