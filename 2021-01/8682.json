{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kamu malına zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza verilmesine yer olmadığı    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir. Ancak;  Suça sürüklenen çocuğun yaşı nedeniyle hakkında ayrı dava açılıp hüküm verilen yaşı büyük sanık ile birlikte hırsızlık eylemini gerçekleştirirken isabetli olarak kamu malına zarar verme suçunun unsurlarının oluşmadığı değerlendirilmesine rağmen suça sürüklenen çocuğun atılı suçtan beraatine karar verilmesi gerekirken, yazılı şekilde suça sürüklenen çocuk hakkında ceza verilmesine yer olmadığına karar verilmesi,  Bozmayı gerektirmiş, katılan vekilinin temyiz nedenleri bu itibarla yerinde görülmüş olduğundan, hükmün açıklanan nedenle isteme aykırı olarak BOZULMASINA, bozma nedenleri yeniden yargılama yapılmasını gerektirmediğinden, 5320 sayılı Yasa'nın 8/1. maddesi yollamasıyla 1412 sayılı CMUK'nun 322. maddesinin verdiği yetkiye dayanılarak; hüküm fıkrasından “-SSÇ nin üzerine atılı kamu malına zarar verme suçundan ise suça konu demir parmaklıklar götürülmek üzere kırılmış olup, hırsızlık suçu ile mala zarar verme suç konusu aynı olduğundan kamu malına zarar verme suçundan CEZA VERİLMESİNE YER OLMADIĞINA, ” ibaresinin çıkartılması ve yerine “Suça sürüklenen çocuğun üzerine atılı kamu malına zarar verme suçunun unsurları oluşmadığından CMK’nun 223/2-a bendi gereğince atılı suçtan BERAATİNE ”cümlesinin eklenmesi suretiyle, diğer yönleri usul ve yasaya uygun bulunan hükmün DÜZELTİLEREK ONANMASINA, 20.01.2021 gününde oybirliğiyle karar verildi."
}