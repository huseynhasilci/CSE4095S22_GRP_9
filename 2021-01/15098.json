{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Suç eşyasının satın alınması veya kabul edilmesi",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir. Ancak,  Suça sürüklenen çocuk hakkında 5237 sayılı TCK’nın 165/1. maddesi uyarınca belirlenen 6 ay hapis ve 5 gün adli para cezasından, aynı Kanunun 31/3. maddesi uyarınca 1/3 oranında indirim yapılırken 4 ay hapis ve 3 gün adli para cezası yerine, hesap hatası sonucu 4 ay 3 gün hapis cezasına, devamında aynı Kanunun 62. maddesi uyarınca 1/6 oranında indirim yapılırken 3 ay 10 gün hapis ve 2 gün adli para cezası yerine, hesap hatası sonucu 3 ay 12 gün hapis cezasına hükmedilip, hapis cezası TCK’nın 50/1-a ve 52/2 maddelerinin uygulanması ile 102 gün karşılığı, günlüğü 20,00 TL’den 2.040,00 TL adli para cezasına çevrilerek hükümde karışıklığa sabep olunması ve hapisten çevrili adli para cezası ile doğrudan hükmolunan adli para cezasının toplanamayacağının gözetilmemesi,  Bozmayı gerektirmiş, suça sürüklenen çocuk müdafiinin temyiz itirazları bu itibarla yerinde görülmüş olduğundan hükmün bu sebepten istem gibi BOZULMASINA, ancak bu aykırılığın aynı Kanun'un 322. maddesine göre düzeltilmesi mümkün olduğundan, “suça sürüklenen çocuk hakkında, 5237 sayılı TCK'nın 165/1. maddesi uyarınca hükmolunan 6 ay hapis ve 5 gün adli para cezasından, aynı Kanun'un 31/3. maddesi uyarınca 1/3 oranında indirim yapılarak 4 ay hapis ve 3 gün adli para cezasına, devamında aynı Kanunun 62. maddesi uyarınca 1/6 oranında indirim 3 ay 10 gün hapis ve 2 gün adli para cezasına; suça sürüklenen çocuk hakkında hükmedilen gün adli para cezasının TCK’nın 52/2. maddesi gereğince günlüğü 20,00 TL’den hesaplanarak 40,00 TL adli para cezasına; suça sürüklenen çocuk hakkında hükmedilen hapis cezasının TCK’nın 50/1-a maddesi gereğince 100 gün adli para cezasına çevrilmesine ve TCK’nın 52/2. maddesi gereğince günlüğü 20,00 TL’den hesaplanarak 2.000,00 TL adli para cezasına hükmedilmesine” karar verilmek suretiyle sair yönleri usul ve yasaya uygun olan hükmün DÜZELTİLEREK ONANMASINA, 26.01.2021 gününde oybirliğiyle karar verildi."
}