{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Sahte fatura düzenleme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Sanık ... hakkında 2011 takvim yılında sahte fatura düzenleme suçundan açılan kamu davasında; sanığın savunmasında '' 2008 yılında kendi adıma muhasebe bürosu açtım, 2011 yılının Eylül ayına kadar bu işi sürdürdüm nakliyecilik işi yapan ...'in 2009-2011 yılları arasında muhasebe defterlerini tuttum, ...'in işlerini takibi için bende vekaletnamesi ve aramızda tanzim edilen muhasebeci sözleşmesi vardı, KDV beyannamelerini ve gelir beyannamelerini verebilmemiz için gelir gider dengesini sağlamak için iddiaya konu faturaları düzenledim, fatura karşılığındaki şahıs iş yapılmamış kişi olabilir, bu konuda herhangi bir bilgim yoktur, ben daha önce iş yapmış olduğu muhtemel iş yapabileceği firmalara fatura düzenledim, ... Manavgat'ta iş yaptığı için düzenlediğim faturaları gerçek bir iş veya hizmet ilişkisine dayalı olup olmadığını denetleme imkanım olmamıştır, ... bana vekaletnamesini bırakıp sen gelir gider dengesini ayarla şeklinde talimatta bulunmuştur...'' şeklinde belirtmesi karşısında tebliğnamede bozma isteyen 1 nolu görüşe iştirak edilmemiştir.  Yapılan yargılamaya, toplanıp gerekçeli kararda gösterilerek tartışılan delillere, Mahkeme’nin oluşan inanç ve takdirine, incelenen dosya içeriğine göre, sanığın ve katılan vekilinin diğer temyiz nedenleri yerinde görülmemiştir, ancak;  1)Sahte fatura düzenleme suçunda aynı takvim yılı içinde birden fazla sahte fatura düzenleme eyleminin zincirleme suç oluşturması nedeniyle TCK'nin 43. maddesi hükümlerinin uygulanması gerektiğinin gözetilmemesi,  2)5237 sayılı TCK'nin 58. maddesi hükmüne göre; tekerrür hükümlerinin uygulanabilmesi için, önceden işlenen suçtan dolayı verilen hüküm kesinleştikten sonra yeni suçun işlenmesi gerektiği cihetle, sanığın mahkumiyet hükmünde tekerrüre esas alınan Niğde 2. Asliye Ceza Mahkemesi'nin 2011/578 esas 2011/668 karar sayılı hükmün 10.01.2012 tarihinde kesinleştiği, suç tarihinin 06.07.2011 olması karşısında suç tarihinden sonra 10.01.2012 tarihinde kesinleşen bu hükmün tekerrüre esas alınamayacağı, sanığın adli sicil kaydında yer alan sair hükümlülüklerine ilişkin karar örnekleri kesinleşme ve infaz tarihleriyle birlikte celbedilerek sonucuna göre sanığın mükerrer olup olmadığının saptanması gerektiği gözetilmeden yazılı şekilde hüküm kurulması,  3)Kabule göre de;  Suçtan hapis cezasına mahkumiyetin kanuni sonucu olan TCK'nin 53. maddesinde düzenlenen hak yoksunluklarına hükmedilmesi gerektiğinin gözetilmemesi,  Yasaya aykırı; sanığın ve katılan vekilinin temyiz itirazları bu nedenle yerinde görülmüş olduğundan, hükmün bu sebeplerden dolayı,5320 sayılı Yasanın 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, 25.01.2021 tarihinde oy birliği ile karar verildi."
}