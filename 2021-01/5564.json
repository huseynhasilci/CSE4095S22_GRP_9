{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, kasten yaralama, 6136 sayılı Yasaya aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Cumhuriyet Savcısının temyizinin kasten yaralama ve 6136 sayılı Yasaya aykırılık suçlarına yönelik olduğu belirlenerek bu suçlara hasren yapılan temyiz incelemesinde;  1- Sanık hakkında \"kasten yaralama\" suçundan kurulan hükme yönelik yapılan temyiz incelemesinde;  Sanık hakkında seçimlik ceza öngören kasten yaralama suçundan uygulama yapılırken, seçimlik cezalardan hapis cezası tercih edildiği halde, hapis cezasının TCK.nın 50/1. maddesinde sayılan adli para cezası dışındaki diğer seçenek yaptırımlardan birisine çevrilebileceğinin mümkün olduğu gözetilmeksizin, hapis cezasının para cezasına çevrilmesi suretiyle aynı yasanın 50/2. maddesine aykırı davranılması,  2- Sanık hakkında \"6136 sayılı Yasaya muhalefet\" suçundan kurulan hükme yönelik yapılan temyiz incelemesinde ise;  a) 5237 sayılı TCK'da cezaların içtimaının düzenlenmediği gözetilmeden, sanığa verilen hürriyeti bağlayıcı cezadan çevrilme gün adli para cezası ile doğrudan verilen gün adli para cezasının toplanmasına karar verilmesi,  b) Sanık hakkında temel ceza belirlenirken hapis cezası alt sınırdan tayin olduğu halde, aynı gerekçeyle adli para cezasına esas alınan birim gün sayısının alt sınırdan uzaklaşarak belirlenmesi suretiyle çelişkiye neden olunması,    Yasaya aykırı, Cumhuriyet Savcısının temyiz itirazları bu itibarla yerinde görülmüş olduğundan hükümlerin bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK’nın 321. maddesi gereğince, BOZULMASINA, 19.01.2021 gününde oybirliğiyle karar verildi."
}