{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 5809 sayılı Elektronik Haberleşme Kanununa muhalefet suçundan şüpheli ... hakkında yapılan soruşturma esnasında, suç yeri itibarıyla evrakın Kars Cumhuriyet Başsavcılığına gönderilmesine dair Selim Cumhuriyet Başsavcılığının 27/01/2020 tarihli ve 2019/163 soruşturma, 2020/5 sayılı yetkisizlik kararını müteakip, bu kez suç yeri bakımından dosyanın Selim Cumhuriyet Başsavcılığına gönderilmesine ilişkin Kars Cumhuriyet Başsavcılığınca verilen 07/02/2020 tarihli ve 2020/606 soruşturma, 2020/65 sayılı yetkisizlik kararı üzerine, Selim Cumhuriyet Başsavcılığının yetkili savcılık olarak belirlenmesine ilişkin merci Ardahan Ağır Ceza Mahkemesinin 17/02/2020 tarihli ve 2020/62 Değişik iş sayılı Kararının;  Dosya kapsamına göre, müştekinin bilgi ve rızası dışında adına kayıtlı 0 552 438 32 71 numaralı cep telefonu hat aboneliği sözleşmesinin Kars ilinde faaliyet gösteren Güneş İletişim isimli iş yerinde düzenlenmesi karşısında, suç yerinin Kars Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 01/10/2020 gün ve 94660652-105-36-6100-2020-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  Kanun yararına bozma istemine dayanan ihbarname münderecatı yerinde görüldüğünden talebin kabulü ile Ardahan Ağır Ceza Mahkemesinin 17/02/2020 tarihli ve 2020/62 Değişik iş sayılı Kararın CMK'nın 309. maddesi uyarınca BOZULMASINA, bozma sebebine nazaran müteakip işlemlerin mercince yapılmasına, dosyanın mahalline gönderilmesi için Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}