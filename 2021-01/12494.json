{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Koruma tedbirleri nedeniyle tazminat",
    "Birinci Mahkemesi": "",
    "ictihat": "   Hüküm : Davanın Reddi      Davacının tazminat talebinin reddine ilişkin hüküm, davacı vekili tarafından temyiz edilmekle, dosya incelenerek gereği düşünüldü:  Gerekçeli karar başlığında \"koruma tedbirleri nedeni ile tazminat\" yerine \"Yakalama veya Tutuklama Sonras KYO veya Beraat Kararı Verilmesi Halinde Tazminat \" ve \"30.05.2016\" olan karar tarihinin \"31.05.2016\" olarak gösterilmesi mahallinde düzeltilmesi mümkün yazım yanlışlığı olarak kabul edilmiştir.  Tazminat talebinin dayanağı olan Adana 23. Asliye Ceza Mahkemesinin 2015/679 Esas – 2016/47 Karar sayılı ceza dosyası kapsamında, davacının bina içerisinde muhafaza altına alınmış eşya hakkında hırsızlık, nitelikli konut dokunulmazlığını ihlal etme, mala zarar verme suçlarından 07/09/2015 – 16/09/2015 tarihleri arasında 9 gün gözaltı ve tutuklama kararı veridliği, yapılan yargılama sonunda beraatine hükmedildiği, beraat hükmünün 22/01/2016 tarihinde kesinleştiği, gözaltı tarihi itibariyle davanın yürürlükte bulunan 5271 sayılı Ceza Muhakemeleri Kanununa tabi olduğu anlaşılmakla;  Davacının 5.000,00 TL maddi, 7.500,00 TL manevi tazminatın gözaltına alınma tarihinden itibaren işleyecek yasal faizi ile ödenmesi talebine ilişkin söz konusu davada, yerel mahkemece,  Davacının 07/09/2015 tarihinde birbirinden bağımsız 3 ayrı olay nedeni ile gözaltına alındığı, her üç olay için de Adana 1. Sulh Ceza Hakimliğince yapılan sorgularına mütakiben 2015/652 – 2015/653 – 2015/654 sorgu sayılı kararları ile tutuklandığı, tazminat talep edilen Adana 23. Asliye Ceza Mahkemesinin 2015/679 esas - 2016/47 karar sayılı dosyasında tutuklu kaldığı sürelerin infaz görmediği, gözaltı bakımından ise 14.08.2015 suç tarihli eylemle ilgili olarak Adana 20. Asliye Ceza Mahkemesinin 2015/678 esas - 2015/791 karar sayılı dosyasında göz altında kalınan sürenin mahsubuna karar verildiği, anlaşılmakla davacı ...'nın talep edilen dosya kapsamında tutuklu kalmadığı ve gözaltı kararının da mahsup edildiği anlaşılmakla şartları oluşmayan tazminat davasının reddine karar verildiği anlaşılmakla bu nedenle usulüne uygun gerekçe ile davanın reddedilmesinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; mahkemece davanın şartları oluşmadığı nedeni gerekçe gösterilerek davanın reddine karar verilmesinde usule ve kanuna aykırı yön bulunmadığından, davacı vekilinin sair tüm temyiz itirazlarının reddiyle, hükmün isteme uygun olarak ONANMASINA, 25.01.2021 tarihinde oybirliğiyle karar verildi."
}