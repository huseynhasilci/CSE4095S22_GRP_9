{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " İftira",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  İftira suçunun oluşabilmesi için; yetkili makamlara ihbar veya şikayette bulunarak işlemediğini bildiği halde, hakkında soruşturma ve kovuşturma başlatılmasını ya da idari bir yaptırım uygulanmasını sağlamak için bir kimseye hukuka aykırı bir fiil isnat edilmesi gerekir.  Oluşa ve tüm dosya kapsamına göre; suça sürüklenen çocuğun uyuşturucu kullandıktan sonra fenalaşıp hastaneye kaldırıldığı sırada;annesi olan...ya kendisine uyuşturucu madde veren kişinin mağdur ... olduğunu beyan etmesi üzerine mağdur hakkında ... Ağır Ceza Mahkemesi'nin 2013/74 Esas,2013/29 Karar sayılı dosyasında uyuşturucu madde ticareti suçundan kamu davasının açıldığı,yapılan yargılama sonrasında mağdurun atılı suçu işlediğinin sabit olmaması nedeniyle hakkında beraat kararı verildiği ve suça sürüklenen çocuk hakkında iftira suçundan suç duyurusunda bulunulduğu anlaşılan somut olayda;suça sürüklenen çocuğun olayın hemen akabinde hastanede alınan beyanı sonrasında kendisine uyuşturucu madde veren kişinin ...'ın eşi olan İlknur olduğunu,yer ve zamana dair bilgileri de vermek suretiyle ayrıntılı olarak belirtmesi,mağdurun ise suça sürüklenen çocuk ile var olduğunu iddia ettiği husumetinin sebebini aşamalarda farklılık içeren kurgularla anlatması, mağdur olduğunu beyan etmesine rağmen aşamalarda çelişkili anlatımlarda bulunması,mağdur ile suça sürüklenen çocuk arasında suç isnadını gerektirecek somut bir husumetin bulunmaması karşısında;suça sürüklenen çocuğun mağdur hakkındaki beyanlarının suç işlemediğini bildiği kimseye suç atmak biçiminde olmayıp maddi olaylara dayalı anayasal şikayet ve dilekçe hakkını kullanma niteliğinde olduğu anlaşılmakla suça sürüklenen çocuğun unsurları itibariyle oluşmayan iftira suçundan beraati yerine yazılı şekilde mahkumiyetine karar verilmesi,  Yasaya aykırı, suça sürüklenen çocuğun temyiz itirazları bu itibarla yerinde görülmüş olduğundan sair yönleri incelenmeyen hükmün bu sebepten dolayı 5320 sayılı Yasanın 8/1. maddesi uyarınca uygulanması gereken CMUK.nın 321. maddesi gereğince BOZULMASINA, 20.01.2021 gününde oybirliğiyle karar verildi."
}