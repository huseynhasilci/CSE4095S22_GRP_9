{
    "Dairesi": "12.Ceza Dairesi",
    "Mahkemesi": "",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m. 51, 62, 85)  Taksirle öldürme suçundan sanıkların mahkumiyetine ilişkin hüküm katılan vekili, sanık ... müdafii ve sanık ... müdafii tarafından temyiz edilmekle, dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekili, sanık ... müdafii ve sanık ... müdafiinin sair temyiz itirazlarının reddine, ancak;  Sanıklardan...'in mühendis olarak görev yaptığı .... Grup İnşaat Proje Restorasyon Taahüt Sanayi ve Ticaret Limited Şirketinin taşeron, İstanbul Konut İmar Plan Turizm Ulaşım Sanayi ve Ticaret Limited Şirketinden işi ihaleyle alan ve diğer sanık ...'ün yetkilisi olduğu Biat İnşaat Sanayi ve Ticaret Anonim Şirketinin ise işveren konumunda olduğu taşeronluk sözleşmesi gereği, konut inşaatı şantiyesinde, taşeron firmanın işçisi, kalıp ustası Mehmet'in, A-8 blokta 7. katta bulunan L şeklindeki iskele üzerinde, vinçle sökülerek, iskeleye bırakılan kalıpların temizliği yapmaktayken, ayağının kayması ile zemine düşmesi sonucu ölmesiyle sonuçlanan olayda; dosyada bulunan bilirkişi raporlarında her iki şirketin işveren vekilleri ile iş güvenliği hususunda sorumlulara kusur atfedildiği, sanıklardan...'in yalnızca A-2 bloktan sorumlu olduğuna, sanıklardan ...'ün ise ...'in iş güvenliğinden sorumlu teknik eleman olduğuna ilişkin beyanlarla, taşeron firmadan sanık ...'in çalıştığı pozisyona ilişkin belgelerin dosya içerisinde bulunmaması karşısında,  1-Öncelikle söz konusu şirketlerden taşeron firmaya ait ticaret sicil gazetesi ve imza sirkülerinden şirket yetkilileri ve müdürlerinin araştırılması ile sanık ...'in vazifesinin var ise personel çizelgesi gibi belgelerin getirtirilerek net olarak tespit edilmesi, olaya konu işletmede değinilen işe ilişkin başkaca şantiye şefi, sorumlu mühendis ve benzeri sorumlu bulunup bulunmadığı, iddia olunduğu gibi anılan şantiyede her bloğa ayrı bir yetkilinin atanıp atanmadığı, olaya konu işe ilişkin görev dağılımına dair herhangi bir düzenleme yapılıp yapılmadığı araştırılarak, varsa bu hususlara ilişkin evrakın temininin sağlanması,  2-Sözleşmenin taraflarından, taşeronluk sözleşmesinin yükümlüklerinin tespiti açısından anılan işe ilişkin dosyada mübrez 03/10/2015 tarihli 16 sayfadan ibaret sözleşme dışında bulunan tüm belgelerle, işveren firmadan bahsedilen işi aldığı ihaleden sonra İstanbul Konut İmar Plan Turizm Ulaşım Sanayi ve Ticaret Limited Şirketi ile aralarında yaptıkları sözleşme örneğinin istenilmesi,  3-Tüm bunlar tespit edildikten sonra ilgili şirketlerin yetkililerinin ve sanıkların kusur durumlarının mahkemece tespit edilebilmesi amacıyla hangi eylemleri sebebiyle iş kazasının meydana gelmesinde kusurlu olduklarının sebep sonuç ilişkisi içerisinde iş güvenliğine dair mevzuat ışığında değerlendirilmesi için A sınıfı iş güvenliği uzmanlarından oluşan üç kişilik bir bilirkişi heyetine dosyanın tevdii edilerek görüş alınması, sanıklar haricinde başka yetkililere kusur atfedilmesi halinde ilgili şahıs veya şahıslar hakkında suç duyurusunda bulunularak haklarında iddianame tanzim edilmesi halinde dosyaların birleştirilerek yargılama devam edilmesi, haklarında kovuşturmaya yer olmadığına dair karar verilmesi halinde ise soruşturma evrakının denetime olanak verecek şekilde dosya arasına alınarak sanıkların hukuki durumlarının tespit ve tayini gerekirken eksik inceleme ile yazılı şekilde hüküm tesisi,  Kanuna aykırı olup, katılan vekili, sanık ... müdafii ve sanık ... müdafiinin temyiz itirazları bu itibarla yerinde görüldüğünden 5320 sayılı Kanunun 8/1.maddesi gereğince halen uygulanmakta olan 1412 sayılı CMUK'un 321. maddesi uyarınca hükmün BOZULMASINA, 19/01/2021 tarihinde oybirliği ile karar verildi. (¤¤)"
}