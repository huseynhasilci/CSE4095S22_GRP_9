{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ŞANLIURFA 1. Ağır Ceza Mahkemesi   Hüküm : Mahkûmiyet      Dosya incelendi.  GEREĞİ GÖRÜŞÜLÜP DÜŞÜNÜLDÜ :  Sanık ... müdafiinin temyiz incelemesinin duruşmalı olarak yapılmasına ilişkin isteğinin, hükmolunan hapis cezasının süresine göre 5320 sayılı Kanunun 8/1, 1412 sayılı CMUK'nın 318 ve CMK'nın 299. maddeleri uyarınca reddine karar verilerek ve sanıklar .... hakkında duruşmalı inceleme talebi bulunmadığından duruşmasız olarak yapılmıştır.  A- Sanıklar...hakkındaki hükümlerin incelenmesinde:  Sanıklar hakkında TCK’nın 188. maddesinin 3. fıkrası uyarınca hükmedilen 8 yıl hapis cezasından TCK'nın 62. maddesi uyarınca indirim yapılırken, hesap hatası sonucu cezanın \"6 yıl 8 ay” yerine \"6 yıl\" olarak belirlenmesi suretiyle eksik ceza tayini, karşı temyiz olmadığından bozma nedeni yapılmamıştır.  TCK'nın 53. maddesinin uygulanması ile ilgili olarak; hükümden sonra Anayasa Mahkemesinin 24.11.2015 günlü Resmi Gazete'de yayınlanan 08.10.2015 tarihli, 2014/140 esas 2015/85 sayılı kararı ve 7242 sayılı Kanunun 10. maddesinde yapılan değişikliklerin, infaz aşamasında gözetilebileceği değerlendirilmiştir.  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemlerin sanıklar tarafından gerçekleştirildiğinin saptandığı, eylemlere uyan suç tipi ile yaptırımların eleştiri dışında doğru biçimde belirlendiği anlaşıldığından; sanıklar... müdafii ile sanıklar ...’ın yerinde görülmeyen temyiz itirazlarının reddiyle hükümlerin ONANMASINA,  B- Sanıklar ...hakkındaki hükümlerin incelenmesinde:  1- Hükme esas alınan iletişim tespit tutanaklarının bir kısmının fotokopi olduğu, bir kısmının ise dosya arasında bulunmadığı anlaşıldığından, Şanlıurfa Cumhuriyet Başsavcılığı adli emanetinde 2013/2150 sırasına kayıtlı bulunan iletişim tespit tutanaklarının tamamının aslı ya da onaylı örnekleri getirtilerek duruşmada sanıklara okunarak diyeceklerinin sorulması, iletişim tespit tutanaklarında geçen görüşmelerin kendilerine ait olmadıkları söylemeleri durumunda ses örnekleri alınarak telefon konuşmalarının sanıklara ait olup olmadığı konusunda Adli Tıp Kurumu Fizik İhtisas Dairesi veya uzman bir kurum ya da kuruluşa ses analizi yaptırılarak rapor alınması, sonucuna göre sanıkların hukukî durumunun belirlenmesi gerekirken, eksik araştırma ile hüküm kurulması,  Kabule göre de;  2- Sanıklar hakkında TCK’nın 188. maddesinin 3. fıkrası uyarınca hükmedilen 8 yıl hapis cezasından TCK'nın 62. maddesi uyarınca indirim yapılırken, hesap hatası sonucu cezanın \"6 yıl 8 ay” yerine \"6 yıl\" olarak belirlenmesi suretiyle eksik ceza tayini  3- Hükümden sonra 24.11.2015 tarih ve 29542 sayılı Resmi Gazete'de yayımlanarak yürürlüğe giren Anayasa Mahkemesinin 08.10.2015 tarihli 2014/140 esas ve 2015/85 sayılı kararı ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanunla yapılan değişiklikler nedeniyle, bu maddenin uygulanması açısından sanıkların durumunun yeniden belirlenmesinde zorunluluk bulunması,  Kanuna aykırı, sanıklar ....müdafileri ile sanık ...'in temyiz itirazları bu nedenle yerinde olduğundan, diğer yönleri incelenmeksizin, hükümlerin BOZULMASINA, 5320 sayılı Kanunun 8/1. ve 1412 sayılı CMUK’nın 326/son maddeleri uyarınca sonuç ceza yönünden sanıkların kazanılmış haklarının saklı tutulmasına,  26/01/2021 tarihinde oy birliği ile karar verildi"
}