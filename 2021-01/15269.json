{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma, 2911 sayılı Kanununa",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   muhalefet, Terör örgütü propagandası yapma, Kamu  görevlisine hakaret  Hüküm : TCK'nın 314/2, 3713 sayılı Kanunun 3/1 delaletiyle  5/1, TCK'nın 53, 58/9, 63 maddeleri gereğince  mahkumiyetine dair istinaf başvurusunun esastan reddi,    Bölge Adliye Mahkemesince terör örgütü propagandası yapma, 2911 sayılı Kanunun 32. maddesine muhalefet, kamu görevlisine hakaret suçlarına ilişkin kesin olarak verilen hükümler, 24.10.2019 tarihinde Resmi Gazetede yayımlanarak yürürlüğe giren 7188 sayılı Kanunun 29. maddesi ile 5271 sayılı CMK’nın 286. maddesine eklenen üçüncü fıkradaki düzenleme gereğince temyiz yolunun açılması üzerine anılan Kanuna eklenen geçici 5. maddenin 1/f bendinde belirtilen süre içinde temyiz edilmekle;  Temyiz edenin sıfatı, başvurunun süresi, kararın niteliği ve temyiz sebebine göre dosya incelendi, gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-Silahlı terör örgütüne üye olma, kamu görevlisine hakaret, 19.06.2015 tarihli terör örgütü propagandası suçlarından kurulan hükümle yönelik yapılan incelemede;  Yapılan yargılama sürecindeki usuli işlemlerin kanuna uygun olarak yapıldığı, hükme esas alınan tüm delillerin hukuka uygun olarak elde edildiğinin belirlendiği aşamalarda ileri sürülen iddia ve savunmaların temyiz denetimini sağlayacak biçimde eksiksiz olarak sergilendiği, özleri değiştirmeksizin tartışıldığı, vicdani kanının kesin, tutarlı ve çelişmeyen verilere dayandırıldığı, eylemlerin doğru olarak nitelendirildiği ve kanunda öngörülen suç tipine uyduğu, yaptırımların kanuni bağlamda şahsileştirilmek suretiyle uygulandığı anlaşılmakla; sanık ve müdafiinin temyiz dilekçelerinde ileri sürdüğü nedenler yerinde görülmediğinden CMK’nın 302/1. maddesi gereğince temyiz davasının esastan reddiyle hükümlerin ONANMASINA,  2-22.09.2013, 06.11.2013, 22.05.2014 ve 25.05.2014 tarihli zincirleme şekilde 2911 sayılı Kanuna muhalefet ve terör örgütü propagandası yapmak suçlarından kurulan hükümlere yönelik incelemede ise;  a-2911 sayılı Kanunun 32/1. maddesinde düzenlenen direnme suçunun oluşması için, kanuna aykırı toplantı veya gösteri yürüyüşlerine katılanların ihtara ve zor kullanmaya rağmen dağılmamakta ısrar etmelerinin gerekmesine, dosya içeriğine uygun mahkemenin kabulüne göre; 06.11.2013, 22.05.2014, 25.05.2014 tarihli olaylarda; izinsiz gösterilere katılan sanığın kolluğun ihtar ve zor kullanması üzerine dağıldığının anlaşılmasına nazaran; anılan tarihlerde işlendiği iddia olunan 2911 sayılı Yasaya muhalefet suçlarının unsurları itibarı ile oluşmadığı gözetilerek, sanığın beraati ile 20.03.2014 tarihli eylem nedeniyle aynı suçtan tek mahkumiyet hükmü kurulması gerektiği gözetilmeden hatalı değerlendirme ve hukuki olmayan gerekçe ile yazılı şekilde mahkumiyetine karar verilmesi,  b-22.09.2013, 25.05.2014, 02.09.2014 tarihli terör örgütünün propagandasını yapmak suçları yönünden; maddi gerçeğin kuşkuya yer bırakmayacak şekilde açıkça ortaya konması bakımından,  Sanığın suçlamaları kabul etmediği yönündeki beyanları karşısında savunmasının denetlenmesi için 22.09.2013, 25.05.2014, 02.09.2014 tarihli olaylarla ilgili görüntü kayıtlarının temin edilerek, gerekirse tutanak mümzilerinin de usulüne uygun olarak tanık sıfatıyla dinlenmeleri ile sanığın propaganda içerdiği iddia olunan sloganlara iştirak edip etmediği ya da propaganda içerikli pankart taşıyıp taşımadığının saptanmasından sonra hukuki durumunun tayin ve takdiri gerekirken eksik araştırma ve yetersiz gerekçe ile yazılı şekilde hüküm kurulması;  Bozmayı gerektirmiş, sanık ve müdafiinin temyiz itirazları bu itibarla yerinde görüldüğünden hükümlerin bu sebeplerden dolayı BOZULMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın İstanbul 14. Ağır Ceza Mahkemesine, kararın bir örneğinin bilgi için İstanbul Bölge Adliye Mahkemesi 3. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 26.01.2021 tarihinde oybirliğiyle karar verildi."
}