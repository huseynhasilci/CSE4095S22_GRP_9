{
    "Dairesi": "11.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Ağrı 2. Asliye Hukuk Mahkemesi'nce verilen 31.03.2016 gün ve 2013/133 - 2016/239 sayılı kararı bozan Daire'nin 05.07.2018 gün ve 2017/1041 - 2018/5002 sayılı kararı aleyhinde davacı vekili tarafından karar düzeltilmesi isteğinde bulunulmuş ve karar düzeltme dilekçesinin süresi içinde verildiği de anlaşılmış olmakla, dosya için düzenlenen rapor dinlenildikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra gereği konuşulup düşünüldü:  Davacı vekili, müvekkilinin davalı ... ile Özyaşam Şirketi'nin hisselerinin devri için haricen anlaştıklarını, hisselerin devredilmediğini, davalıların sebepsiz zenginleştiğini, hisse devri için ödediği meblağ için takip yaptığını, yapılan takibe davalıların itiraz ettiğini ileri sürerek, itirazın iptalini, icra inkar tazminatına hükmedilmesini talep ve dava etmiştir.  Davalılar vekili, davanın reddini istemiştir.  Mahkemece, iddia, savunma ve tüm dosya kapsamına göre, davacının talep edebileceği miktarın 54,000.-TL olduğu gerekçesiyle davanın kısmen kabulüne, takibin kabul edilen miktar yönünden devamına, icra inkar tazminatı talebinin reddine dair verilen kararın davacı vekili ile davalılar vekili tarafından temyizi üzerine karar Dairemizce bozulmuştur.  Davacı vekili, bu kez karar düzeltme isteminde bulumuştur.  Yargıtay ilamında benimsenen gerektirici sebeplere ve davanın güven sorumluluğundan kaynaklanan tazminat davası olmayıp, sebepsiz zenginleşmeden kaynaklanan dava olması nedeniyle 10 yıllık zamanaşımı süresinin uygulanamayacak olmasına göre, davacı vekilinin karar düzeltme istemlerinin reddine karar vermek gerekmiştir.  SONUÇ: Yukarıda açıklanan nedenlerle, davacı vekilinin karar düzeltme istemlerinin HUMK 442. maddesi uyarınca REDDİNE, aşağıda yazılı bakiye 48,80 TL karar düzeltme harcının ve 3506 sayılı Yasa ile değiştirilen HUMK 442/3. maddesi hükmü uyarınca takdiren 520,95 TL para cezasının karar düzeltilmesini isteyen davacıdan alınarak Hazine'ye gelir kaydedilmesine, 21.01.2021 tarihinde oybirliğiyle karar verildi."
}