{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 50, 52. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Katılanın, kullandığı cep telefonunu olay tarihinde .... nolu telefondan arayan kişinin \"ben komiserim senin ev telefonunu başka birisi kullanmış bundan dolayı yüklü miktarda borcun var biz bu şahsı yakalayacağız, senin adına kredi kartı düzenlemiş senin üzerine kredi çekecekler, bunun için hesabından para çek ve benim yönlendirdiğim şekilde bankamatikten yatır, biz bu şahısları yakalayacağız, telefonunu da hiç kapatma, onlar senin adına kredi çekmeden sen hemen git, Garanti Bankasından 16.000 TL kredi çek ondan sonra ne yapacağını söyleyeceğim, biz buradan takip ediyoruz\" diyerek yönlendirdiği, İş bankası hesabından 1.000 TL para çektiği ayrıca Garanti bankasından da 16.000 TL para çektiği, 1.000 TL'yi sanığın hesabına yatırdığı, sanığın bu suretle dolandırıcılık suçunu işlediğinin iddia edildiği eylemin, 5237 sayılı TCK'nın 158/1-L maddesinde öngörülen nitelikli dolandırıcılık suçunu oluşturup oluşturmayacağına ilişkin delillerin takdirinin üst dereceli Ağır Ceza Mahkemesine ait olduğu gözetilerek görevsizlik kararı verilmesinde zorunluluk bulunması,  Bozmayı gerektirmiş, sanığın temyiz itirazları bu itibarla yerinde görülmüş olduğundan, sair yönleri incelenmeyen hükmün bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, aynı Kanunun 326/son maddesi uyarınca ceza miktarı bakımından kazanılmış haklarının saklı tutulmasına, 14/01/2021 tarihinde oybirliğiyle karar verildi."
}