{
    "Dairesi": "11.Hukuk Dairesi",
    "Mahkemesi": "TİCARET MAHKEMESİ",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada İzmir 2. Asliye Ticaret Mahkemesi'nce verilen 19.06.2019 gün ve 2017/1052-2019/791 E.K. sayılı kararı onayan Daire'nin 22.06.2020 gün ve 2019/4745 Esas 2020/3040 Karar sayılı kararı aleyhine asıl ve birleşen dosya davalısı vekili tarafından karar düzeltilmesi isteğinde bulunulması üzerine dosya Dairemize gönderilmiş olup, bu aşamada davacılar vekilinin UYAP sistemi üzerinden gönderilen 14.12.2020 tarihli dilekçesiyle asıl ve birleşen davadan feragat ettiği ve yargılama gideri ile vekalet ücreti talebi bulunmadığına yönelik beyanda bulunduğu, aynı şekilde asıl ve birleşen dosya davalısı vekilinin de karar düzeltme isteminden feragat ettiğini bildirip yargılama gideri ve vekalet ücreti talebi bulunmadığına yönelik beyanda bulunduğu gözlenmiş olmakla, gereği görüşülüp düşünüldü.  Uyuşmazlık, tarafların üzerinde serbestçe tasarruf edebilecekleri nitelikte olup, davadan feragat hüküm kesinleşinceye değin yapılabilir ve karşı tarafın kabulüne bağlı olmadığı gibi yapıldığı anda kesin hükmün sonuçlarını doğurur. Davacıların vekilleri marifetiyle davadan feragatine ilişkin beyanı davaya son veren taraf işlemi niteliğinde olup, HMK’nın 310/3. maddesi uyarınca dosyanın temyiz incelemesi yapılmaksızın feragate ilişkin ek karar verilmek üzere mahkemesine tetkiksiz iade edilmesi gerekmiştir.  SONUÇ: Yukarıda açıklanan nedenlerle, dava dosyasının davadan feragate ilişkin ek karar verilmek üzere HMK’nın 310/3. maddesi uyarınca İzmir 2. Asliye Ticaret Mahkemesi'ne TETKİKSİZ İADESİNE, 19.01.2021 tarihinde oybirliğiyle karar verildi."
}