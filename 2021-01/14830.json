{
    "Dairesi": "5.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Müteselsilen ihtilasen zimmet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Zincirleme nitelikli zimmet ve kamu görevlisinin resmi belgede zincirleme sahteciliği suçlarından mahkumiyet    Mahalli mahkemece verilen hükümler temyiz edilmekle dosya incelendi;  Tayin olunan cezaların miktarına göre yasal koşulları bulunmadığından sanık müdafin duruşma isteminin 5320 sayılı Yasanın 8/1. maddesi de gözetilerek CMUK'nın 318. maddesi uyarınca REDDİNE, incelemenin duruşmasız olarak yapılmasına karar verildikten sonra gereği düşünüldü:  TCK'nın 53. maddesinin Anayasa Mahkemesinin 08/10/2015 tarihli ve E. 2014/140, K. 2015/85 sayılı iptal Kararı doğrultusunda uygulanmasının infaz sırasında nazara alınması mümkün bulunmuş, yapılan yargılamaya, toplanıp karar yerinde gösterilen delillere, mahkemenin soruşturma sonuçlarına uygun olarak oluşan kanaat ve takdirine, incelenen dosya içeriğine göre sair temyiz itirazları da yerinde görülmemiştir.  Ancak;  Yüklenen zimmet ve sahtecilik suçlarını TCK'nın 53/1-a maddesindeki hak ve yetkileri kötüye kullanmak suretiyle işlediği kabul edilen sanık hakkında aynı Kanunun 53/5. maddesinin uygulanması sırasında bu bentteki hak ve yetkilerin tamamını kullanmaktan ayrı ayrı yasaklanmasına karar verilmesi gerektiği dikkate alınmadan yazılı şekilde sadece kooperatif yöneticisi olma hakkından yoksun bırakılmasına karar verilerek sınırlı uygulama yapılması ile madde metninde yer alan bir katı ibaresinden anlaşılması gerekenin cezanın kendisi olduğu gözetilmeden infazda tereddüde neden olacak ve sahtecilik suçu yönünden ceza miktarını aşacak biçimde 6 yıl süre ile yasaklılığa hükmolunması,  Kanuna aykırı, sanık müdafi ile katılan vekilinin temyiz itirazları bu itibarla yerinde görülmüş olduğundan 5320 sayılı Kanunun 8/1. maddesi de gözetilerek CMUK'nın 321. maddesi uyarınca hükümlerin BOZULMASINA, ancak aynı Yasanın 322. maddesinin verdiği yetkiye dayanılarak bu hususun yeniden duruşma yapılmaksızın düzeltilmesi mümkün bulunduğundan hüküm fıkrasının 2 numaralı bendinin 5. paragrafının mahkemenin sanık hakkındaki uygulama miktarına dair takdiri de gözetilerek \"Sanığın yüklenen zimmet ve sahtecilik suçlarını TCK'nın 53/1-a maddesindeki hak ve yetkileri kötüye kullanmak suretiyle işlediği anlaşılmakla, aynı Yasanın 53/5. maddesi gereğince cezasının infazından sonra işlemek üzere takdiren zimmet suçu bakımından 3 yıl 10 ay 26 gün, sahtecilik suçu yönünden ise 1 yıl 6 ay 23 gün süre ile anılan Kanunun 53/1-a maddesinde belirtilen hak ve yetkileri kullanmaktan ayrı ayrı yasaklanmasına,\" şeklinde değiştirilmesi suretiyle sair yönleri usul ve kanuna uygun olan hükümlerin DÜZELTİLEREK ONANMASINA 26/01/2021 tarihinde oy birliğiyle karar verildi."
}