{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 52, 53. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Yargıtay 23. Ceza Dairesi'nin 12/12/2016 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Katılanın Uğur Bilgisayar adlı işyerinin bulunduğu, ....... isimli müşterisinin laptopunu tamir etmesi için katılana bıraktığı, olay günü kendisini...'in dayısının oğlu olarak tanıtan sanığın acilen memleketlerine gideceklerini, ...'in tamir edilmek üzere bıraktığı laptopu almaya geldiğini söyleyerek 40 TL tamir parası ödeyip laptopu alarak Ayvalık ilçesine gittiği, burada bilgisayar tamircisi olarak çalışan ...'a söz konusu bilgisayarı bırakarak başka bir bilgisayar ile takas ettiği ve bu şekilde dolandırıcılık suçunu işlediğinin iddia edildiği olayda, sanık savunması ve katılan beyanı ile tüm dosya kapsamından atılı suçun sanık tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın, uzlaşma teklifi yapılmayan müştekinin uzlaşmayı kabul etmediğinin söylendiğine ve gerçeğin ortaya çıkarılması istemine ilişkin temyiz itirazlarının reddiyle, hükmün ONANMASINA, 18/01/2021 tarihinde oybirliğiyle karar verildi."
}