{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne yardım etme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Çorum 2. Ağır Ceza Mahkemesinin TCK’nın 314/2, 220/7, 3713 sayılı Kanunun 5/1, TCK’nın 62, 53, 63. maddeleri uyarınca mahkumiyet hükmünün kaldırılarak CMK'nın 223/2-e maddesi gereğince beraat      Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyiz sebebine göre dosya incelendi, gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-)Sanık hakkında silahlı terör örgütüne bilerek ve isteyerek yardım etme suçundan ilk derece mahkemesince verilen mahkumiyet kararının hukuka aykırı olduğunu değerlendiren Bölge Adliye Mahkemesi Ceza Dairesinin, 5271 sayılı CMK'nın 280/1-e maddesi gereğince duruşma açıp sonucuna göre aynı kanun maddesinin 2. fıkrası gereğince ilk derece mahkemesi hükmünü kaldırarak yeniden hüküm kurması gerekirken, kanun maddesine yanlış anlam yüklenerek sanık hakkında eksik inceleme yapılmış olmasına rağmen duruşma açmaksızın evrak üzerinden sanığın beraatine karar verilmesi,  2-)Başka bir soruşturma kapsamında ... isimli şahıstan ele geçirilen dijital materyallerin incelenmesine dair tutanak içeriğinden, sanığın 00001157_gönüllü2014 isimli dosyada isminin yer aldığının tespit edildiği, yine temyiz aşamasında dosyaya intikal eden ve sanık hakkında ihbar mahiyetinde olan e-posta ihbar içeriğinde bir kısım iddiaların yer aldığı bu kapsamda iş bu belge ve iddiaların örgütsel faaliyet olarak değerlendirilip değerlendirilemeyeceğinin araştırılması, ayrıca sanıktan ele geçirilen meteryaller üzerinde inceleme yapılarak bilirkişiden rapor alınması, UYAP veri havuzundan araştırma yapılarak sanık hakkında herhangi bir itirafçı beyanı olup olmadığının tespiti ile bulunması halinde ifadelerinin onaylı örneklerinin dosya arasına getirilmesi, gerekirse bu şahısların tanık olarak dinlenilmelerinin sağlanması ile tüm bilgi ve belgelerin duruşmada sanık ve müdafiine okunup diyecekleri sorulduktan sonra tüm dosya kapsamının bir bütün halinde değerlendirilmesi suretiyle sanığın hukuki durumunun takdir ve tayini gerekirken eksik araştırma ile yazılı şekilde karar verilmesi,  3-)Kabul ve uygulamaya göre de;  Avukatlık Asgari Ücret Tarifesi'nde yer alan \"Beraat eden ve kendisini vekil ile temsil ettiren sanık yararına Hazine aleyhine maktu avukatlık ücretine hükmedilir.\" biçimindeki düzenleme dikkate alındığında, Bölge Adliye Mahkemesi tarafından beraatine karar verilen ve kendisini vekil ile temsil ettiren sanık yararına maktu vekalet ücreti yerine dilekçe yazım ücretine hükmedilmesi,  Kanuna aykırı, Bölge Adliye Mahkemesi Cumhuriyet savcısı ile sanık müdafiinin temyiz itirazları bu itibarla yerinde görülmüş olduğundan, hükmün CMK'nın 302/2. maddesi uyarınca BOZULMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın Samsun Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 25.01.2021 tarihinde oybirliğiyle karar verildi."
}