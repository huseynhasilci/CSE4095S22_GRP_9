{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-d, 31/3, 62, 52/2, 52/4 maddeleri gereğince mahkumiyet    Dolandırıcılık suçundan suça sürüklenen çocuğun mahkumiyetine ilişkin hüküm, suça sürüklenen çocuk müdafii tarafından temyiz edilmekle, dosya incelenerek gereği düşünüldü;  Suça sürüklenen çocuk ... ile temyiz dışı sanıklar..., ... ve ... isimli şahısların birlikte olay tarihinde katılan ...'in Baran Oto Kiralama isimli iş yerine gittikleri, ...'in şikayetçi...Öznişastacı kimlik bilgileri ve kendi fotoğrafı ile tanzim edilen sürücü belgesini sunarak 6 gün süre ile... plakalı aracı kiraladığı, diğer şahısların kiralama işlemine asıl fail olarak iştirak ettikleri, sözleşmeyi...'in...Öznişastacı ismi ile imzaladığı, aracı alan şahısların iş yerinden ayrıldıkları, GPS cihazını söktükleri, 6 günlük sürenin bitmesine rağmen aracı teslim etmedikleri, şikayetçiden 10.000 TL para istedikleri, paranın verilmemesi halinde aracı teslim etmeyip parçalara ayıracaklarını söyledikleri, katılanın para vermemesi üzerine şahısların aracı hasarlı olarak terk ettikleri bu suretle dolandırıcılık suçunu işlediği oluş ve dosya kapsamından anlaşılmakla, mahkemenin kabulünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; suça sürüklenen çocuk müdafiinin yerinde görülmeyen temyiz itirazlarının reddine, ancak;  Mersin 2. Çocuk Mahkemesi 11/07/2013 tarihli ilamı ile suça sürüklenen çocuk hakkında 5237 sayılı TCK'nun 157/1, 31/3, 62, 50/1-a, 52/2, 52/4 maddeleri gereğince 6.600,00 TL adli para cezası verildiği ve bu hükmün suça sürüklenen çocuk müdafii ve O yer Cumhuriyet savısının lehe temyizi üzerine Yargıtay Dairemizin 05/11/2014 tarih, 2014/18477 Esas, 2014/18212 Karar sayılı ilâmı ile bozularak mahkemesine gönderildiği, temyizin suça sürüklenen çocuk müdafii ve O yer Cumhuriyet savcısı tarafından lehe yapılmış olması karşısında CMK 326/son maddesi uyarınca suça sürüklenen çocuğun ceza süresi yönünden kazanılmış hakkı olduğu gözetilmeden hakkında Yargıtay bozma ilamına uyularak 14/09/2015 tarihinde kurulan son hükümde; suça sürüklenen çocuğun 5237 sayılı TCK'nın 158/1-d, 31/3, 62, 52/2, 52/4 maddeleri gereği 1 yıl 4 ay 20 gün hapis ve 825,00 TL adli para cezası verilerek bozmadan önceki cezadan daha fazla cezaya hükmolunması suretiyle CMUK'nun 326/son maddesine aykırı davranılması,  Kanuna aykırı olup, sanığın temyiz itirazları bu nedenlerle yerinde görülmüş olduğundan, hükmün 5320 sayılı yasanın 8.maddesi uyarınca uygulanması gereken CMUK'un 321.maddesi gereğince BOZULMASINA; fakat, bu aykırılığın yeniden yargılama yapılmaksızın aynı Kanun'un 322.maddesi uyarınca düzeltilmesi mümkün bulunduğundan; hükme son fıkra olarak “Ceza miktarı itibariyle kazanılmış hak gözetilerek, sanık hakkında hükmolunan hapis cezasının infazının 5320 sayılı Kanunun 8/1. maddesi gereğince uygulanması gereken 1412 sayılı CMUK'nın 326/son maddesi uyarınca 6.600,00 TL adli para cezası üzerinden yapılmasına” ibaresinin eklenmesi suretiyle sair yönleri usul ve yasaya uygun bulunan hükmün DÜZELTİLEREK ONANMASINA, 27/01/2021 tarihinde oybirliğiyle karar verildi."
}