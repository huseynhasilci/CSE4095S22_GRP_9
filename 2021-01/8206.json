{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme, kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Erzincan 1. Ağır Ceza Mahkemesinin 26.03.2020 tarih, 2019/250 esas, 2020/74 sayılı kararı ile; TCK.nin 81, 29, 31/3, 62. maddeleri uyarınca 8 yıl 4 ay hapis cezası,  TCK.nin 82/1-h, 35, 31/3, 62. maddeleri uyarınca 10 yıl hapis cezası,  İstinaf başvurularının düzeltilerek esastan reddine.      TÜRK MİLLETİ ADINA    Suça sürüklenen çocuk ... hakkında; maktul ...’a yönelik kasten öldürme; müşteki ...’ye yönelik nitelikli kasten öldürmeye teşebbüs suçlarından kurulan mahkumiyet hükümlerinin suça sürüklenen çocuk müdafii ve katılanlar vekilince temyiz edilmesi üzerine yapılan incelemede;  Erzurum Bölge Adliye Mahkemesi 1. Ceza Dairesinin 22/06/2020 tarih ve 2020/1351 esas, 2020/1096 sayılı kararında bozma nedenleri dışında isabetsizlik görülmemiş olduğundan, suça sürüklenen çocuk müdafiinin, sübuta, suç vasfına; katılanlar vekilinin, suç vasfına, takdiri indirim nedenlerine ilişkin sair temyiz itirazlarının tebliğnamedeki düşünce gibi ESASTAN REDDİNE,  Ancak;  1) Suça sürüklenen çocuğun gerçekte 18 yaşından büyük olduğunun iddia edilmesi karşısında, tescil tarihlerini de gösterir nüfus aile kayıt tablosu ile doğum tutanağının dosyaya celbedilerek, suça sürüklenen çocuk hastane doğumlu değilse,  a) Suça sürüklenen çocuğun tam teşekküllü bir hastaneye sevk edilerek; \"iskion epifizini net gösterir pelvis grafisi ile metekarp kemik grafileri\" çektirildikten sonra, suç tarihinde ve grafi çekim tarihindeki doğal yaşını gösterir rapor alınması,  b) Daha sonra bu rapor ile dayanaklarının İstanbul Adli Tıp Kurumuna gönderilerek, olay tarihi ile grafi çekim tarihlerindeki doğal yaşının tesbiti,  c) Raporlar arasında çelişki olduğu takdirde, Adli Tıp Genel Kurulundan rapor alındıktan sonra, suça sürüklenen çocuğun belirlenecek yaşına göre hukuki durumunun tayin ve takdiri gerekirken, yazılı şekilde eksik inceleme sonucu hüküm kurulması,  2) Suça sürüklenen çocuk ve müdafiinin savunmaları ile tanık ...’in aşamalarda özü değişmeyen beyanları gözetildiğinde, maktulün ve eşinin, suça sürüklenen çocuğun annesi ...’e yönelik cinsel taciz eylemleri nedeniyle beyanlarda belirtildiği şekilde olaydan evvel şikayette bulunulup bulunulmadığı tespit edilerek, maktulün söz konusu haksız eylemleri nedeniyle başladığı savunulan husumete konu kayıtlar mevcut ise; tüm savcılık ve mahkeme dosyalarının UYAP sistem üzerinden numaraları belirlendiği halde onaylı örneğinin dosyaya celbi ile bu dosyada değerlendirilmek suretiyle sonucuna göre delillerin tartışılarak suça sürüklenen çocuğun hukuki durumunun belirlenmesi gerektiği düşünülmeden, eksik soruşturma sonucu yazılı şekilde hüküm kurulması,  Bozmayı gerektirmiş olup, suça sürüklenen çocuk ve katılan vekilinin temyiz itirazları bu itibarla yerinde görülmüş olduğundan, hükmün tebliğnamedeki düşünceye aykırı olarak BOZULMASINA, CMK’nin 304/1. maddesi uyarınca dosyanın Erzincan 1. Ağır Ceza Mahkemesine, Yargıtay ilamının bir örneğinin Erzurum Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, tutuklulukta geçen süre göz önüne alınarak suça sürüklenen çocuk ve müdafiinin tahliye talebinin REDDİNE, 20/01/2021 gününde oy birliği ile karar verildi."
}