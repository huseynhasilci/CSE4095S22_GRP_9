{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 4733 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükümlülük    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Olay tutanağı ve dosya kapsamına göre; sanık ...'ın gönderici, ...'ın alıcı olarak gözüktüğü kargoda 195 karton kaçak sigara ele geçirilmesi şeklinde gerçekleşen olayda; sanık ...'in aşamalardaki beyanlarında kargoyu kendisinin göndermediğini, ...'ı tanımadığını, kimliğini kaybettiğini, kimlik bilgilerinin kullanılarak bu kargonun gönderilmiş olabileceğini beyan ettiği,  Alıcı olarak gözüken ... isimli şahsın açık kimlik bilgilerinin tespit edilemediği, barkot üzerinde alıcı kısmında yazılı adreste yapılan kolluk araştırmasında da böyle bir kişinin tanınmadığının tespit edilmesi karşısında maddi gerçeğin ortaya çıkarılması bakımından;  4925 sayılı Karayolu Taşıma Kanunu 3 ve 4. maddeleri; Taşıma Yönetmeliğinin 34. maddesi gereğince gönderici ve alıcısının açık kimlikleri bulunmayan yani mevzuata uygun olmadan kabul edilen kargonun sanık tarafından gönderilip gönderilmediği hususunun tespiti için;  a-Olay tarihinde kargoyu kabul eden kargo görevlisinin tespit edilip tanık olarak dinlenmesi,  b- Mevzuata uygun olmadığı halde kabul edilen, göndericisinin ve alıcısının kimlik bilgileri ve açık adresleri bulunmayan veya eksik olan başka kargoların, nasıl ve kim tarafından alıcısına teslim edildiği,  c-USP kargo Nusaybin şubesinden suça konu kargoya ilişkin teslim alma fişinin bulunup bulunmadığının sorulması, mevcut olması halinde teslim edene atfen atılmış imzanın sanığa ait olup olmadığı noktasında imza incelemesi yaptırılması,  d- Aynı kargo firmasından sanık tarafından olay tarihine yakın zamanda verilmiş gönderi bulunup bulunmadığı sorulup varsa bu gönderilere ilişkin teslim fişi vb. evrakın da dosyaya celbedilip incelenmesiyle ortaya çıkacak sonuca göre sanığın hukuki durumunun belirlenmesi gerekirken eksik soruşturmayla mahkumiyet hükmü kurulması,  Kabule göre de;  1- 5237 sayılı TCK'nun 61 ve 3/1. maddeleri uyarınca alt ve üst sınırlar arasında temel ceza belirlenirken, suçun işleniş biçimi, suçun işlenmesinde kullanılan araçlar, suçun işlendiği zaman ve yer, suçun konusunun önem ve değeri, meydana gelen zarar veya tehlikenin ağırlığı, failin kastı ve işlenen suçun ağırlığıyla orantılı ceza tayini gerekirken dosya kapsamına göre sanığın benzer olaylarla karşılaştırıldığında vehamet arz etmeyen fiili ile ceza arasındaki dengeyi bozacak şekilde teşdidi gerektirmediği halde alt sınırdan ceza tayini yerine, hakkaniyet ölçüleri ile bağdaşmayacak biçimde alt sınırdan uzaklaşılarak hüküm kurulması suretiyle sanık hakkında fazla ceza tayini,  2-Ele geçirilen tüm kaçak sigaraların müsaderesi yerine adli emanette kayıtlı olanların dosyada delil olarak saklanmasına karar verilmesi,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 321. maddesi uyarınca sair yönleri incelenmeksizin BOZULMASINA, 27.01.2021 tarihinde oy birliğiyle karar verildi."
}