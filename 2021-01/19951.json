{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Nitelikli hırsızlık ve konut dokunulmazlığını ihlal suçlarından suça sürüklenen çocuk ...'un 5237 sayılı Türk Ceza Kanunu'nun 142/1-b, 143, 116/1, 116/4, 35, (2 kez), 31/3 ve (2 kez) 62. maddeleri gereğince 11 ay 3 gün ve 6 ay 20 gün hapis cezaları ile cezalandırılmasına, 5271 sayılı Ceza Muhakemesi Kanunu'nun 231. maddesi gereği hükmün açıklanmasının geri bırakılmasına dair Bakırköy (Kapatılan) 7. Çocuk Mahkemesi'nin 28/04/2009 tarihli ve 2008/5 esas, 2009/158 sayılı kararının itiraz edilmeden 15/06/2009 tarihinde kesinleşmesini müteakip, sanığın deneme süresi içerisinde 09/06/2010 tarihinde işlediği kasıtlı suçtan mahkum olduğunun ihbarı üzerine, kamu davasının zamanaşımı nedeniyle düşürülmesine ilişkin Bakırköy 2. Çocuk Mahkemesi'nin 09/04/2019 tarihli ve 2019/102 esas, 2019/139 sayılı kararına karşı, Adalet Bakanlığı'nın 27/08/2020 gün ve 94660652-105-34-8166-2020-Kyb sayılı yazısı ile Yargıtay Cumhuriyet Başsavcılığı'nın 01/10/2020 gün ve 2020/81620 sayılı ihbarnamesiyle Dairemize gönderildiği,    MEZKUR İHBARNAMEDE;    Suça sürüklenen çocuğun üzerine yüklenen hırsızlık suçunu 29/12/2007 tarihinde işlediği, bu tarih itibariyle 15-18 yaş gruba aralığında bulunduğu, 30/11/2008 tarihinde sorgusu yapılarak zamanaşımı süresinin kesildiği ve hakkındaki hükmün açıklanmasının geri bırakılması kararının kesinleştiği 15/06/2009 tarihinden denetim süresi içerisinde yeniden suç işlediği 09/06/2010 tarihine kadar dava zamanaşımı süresinin 5271 sayılı Kanun'un 231/8-son cümlesi gereğince durduğu, 5237 sayılı Türk Ceza Kanunu'nun 66/2, 66/3 ve 66/1-e maddeleri uyarınca dava zamanaşımının 10 yıl, anılan Kanun'un 66/2, 66/1-e ve 67/4. maddeleri gereğince olağanüstü dava zamanaşımı süresinin ise 15 yıl olduğu dikkate alındığında, suç tarihi olan 29/12/2007 gününden düşme kararının verildiği 09/04/2019 tarihine kadar hakkında dava zamanaşımının henüz dolmadığı gözetilmeden, yazılı şekilde davanın düşürülmesine karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.      GEREĞİ GÖRÜŞÜLÜP DÜŞÜNÜLDÜ:    Suç tarihi olan 29/12/2007 tarihinde 15-18 yaş grubunda olduğu anlaşılan suça sürüklenen çocuk ...'un gece vakti müştekinin çatı katında bulunan bisikleti çalmaya teşebbüs şekinde gerçekleşen hırsızlık suçundan eylemine uyan ve TCK'nın 142/1-b, 143/1, 35/2, 31/3, 62. maddelerinde öngörülen cezanın üst sınırına göre, TCK'nın 66/1-e, 66/2 ve 67/4. maddelerine göre hesaplanan hırsızlık suçu yönünden 10 yıl ve 15 yıllık zamanaşımı sürelerinin hükmün açıklanmasının geri bırakılması kararının kesinleştiği 15/06/2009 tarihi itibariyle durduğu ve suça sürüklenen çocuğun denetim süresi içerisinde işlediği kasıtlı suçtan dolayı verilen hükmün kesinleşmiş olması karşısında, denetim süresi içerisindeki suçun işlendiği 29/12/2007 günü yeniden işlemeye başladığı da nazara alınarak dolmadığı halde, zamanaşımının gerçekleştiğinden bahisle suça sürüklenen çocuk hakkında hırsızlık suçundan açılan kamu davasının yazılı şekilde düşürülmesine karar verilmesi nedeniyle kanun yararına bozma istemi yerinde görüldüğünden KABULÜ ile Bakırköy 2. Çocuk Mahkemesi'nin 09/04/2019 tarihli ve 2019/102 esas, 2019/139 karar sayılı kararının belirtilen nedenle 5271 sayılı CMK’nın 309. maddesinin 4. fıkrasının (c) bendi uyarınca aleyhe sonuç doğurmamak ve yeniden yargılama yapılmamak üzere BOZULMASINA, 28/01/2021 tarihinde oy birliğiyle karar verildi."
}