{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  Sanık hakkında hüküm kurulurken, TCK’nin 86/1. ve 87/3. maddelerine göre belirlenen 1 yıl 10 ay 15 gün hapis cezası üzerinden, aynı Kanun’un 62/1. maddesi gereği, (1/6) oranında takdiri indirim sebebi uygulandığında belirlenmesi gereken ceza miktarı, “1 yıl 6 ay 22 gün” hapis cezası olması gerekirken hesap hatası neticesinde “1 yıl 6 ay 23 gün” hapis cezasına hükmedilmek suretiyle fazla ceza belirlenmesi, sanığın netice ceza miktarı yönünden kazanılmış hakkının bulunması karşısında sonuca etkili görülmediğinden,  Sanık hakkında kazanılmış hak ilkesinin uygulanması sırasında, uygulama maddesinin “5320 sayılı Kanun'un 8/1. maddesi ile yürürlükte bulunan 1412 sayılı CMUK'un 326/son maddesi” yerine, 5271 sayılı CMK'nin 307. maddesi olarak hatalı gösterilmesi, mahallinde telafisi mümkün yazım hatası olarak görüldüğünden,  Sanık hakkında kasti suçtan hapis cezasına mahkumiyetin kanuni sonucu olarak uygulanmasına karar verilen hak yoksunlukları yönünden, Anayasa Mahkemesinin, 24.11.2015 tarih ve 29542 sayılı Resmi Gazete'de yayımlanarak yürürlüğe giren, 08.10.2015 tarihli, 2014/140 Esas ve 2015/85 Karar sayılı iptal kararı ile 5237 sayılı TCK'nin 53. maddesinde yer alan bazı ibarelerin iptal edilmiş olması, infaz aşamasında dikkate alınabileceğinden, bu hususlar bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafiinin yerinde görülmeyen temyiz sebeplerinin reddiyle hükmün istem gibi ONANMASINA, 14/01/2021 gününde oy birliğiyle karar verildi."
}