{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Basın ve Yayın Araçlarının Sağladığı Kolaylıktan Yararlanmak Suretiyle Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık hakkında;  a-) Müşteki ...'a yönelik eylem nedeniyle; TCK'nın 158/1-f-son, 62, 52, 53, maddeleri gereğince mahkumiyet  b-) Katılan ...'e yönelik eylem nedeniyle; TCK'nın 158/1-f-son, 62, 52, 53, maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hükümler, sanık tarafından temyiz edilmekle, dosya incelenerek gereği düşünüldü:  Sanığın para karşılığı oyun çipi (sanal puan) sattığına ilişkin ilanını, Akçaabat'ta bulunan müşteki Hakan'ın ve katılan ...'in facebook üzerinden oynadığı internet oyun sitelerinde görerek, ilandaki telefon numarasından sanıkla iletişime geçtikleri, görüşme sonucunda müşteki Hakan'ın 120 TL karşılığında 930 oyun çipi ( sanal puan) satışı konusunda sanıkla anlaştıkları, müşteki Hakan'ın sanığın Ziraat Bankası Derince Şubesindeki hesabına anlaştıkları üzere 120 TL yatırdığı, İstanbul'da bulunan katılan ...'in de sanığın Halk Bankası Derince Şubesindeki hesabına 100 TL yatırdığı, buna rağmen sanığın oyun çiplerini göndermediği, bu şekilde sanığın nitelikli dolandırıcılık suçunu işlediği iddia edilen olayda; Sanığın her iki olaya ilişkin olarak katılan ve müştekiden para aldığını, söz verdiği gibi oyun çiplerini kendilerine gönderdiğine ilişkin ısrarlı savunmaları karşısında; sanığın ve mağdurların suça konu eylem sırasında kullanılan bilgisayar ve cep telefonları kayıtları üzerinde bilişim uzmanları tarafından yapılacak inceleme ile oyun çipini (sanal puan) sanık tarafından mağdurların internet hesaplarına gönderip göndermediğinin tespitine yönelik denetime elverişli bilirkişi raporu alınması, sanığın, mağdurların zararını karşılamayı isteyip istemediğinin sorulması ve istemesi halinde sanığa zararı gidermesi için makul bir süre verilmesi ve sonucuna göre 5237 sayılı TCK'nın 168. maddesinin uygulanma koşullarının da değerlendirilmesi gerektiği gözetilmeden, eksik kovuşturma ile yazılı şekilde karar verilmesi,  Kanuna aykırı olup, sanığın temyiz itirazları bu nedenlerle yerinde görüldüğünden 5320 sayılı Kanun'un 8. maddesi gereğince halen uygulanmakta olan 1412 sayılı CMUK'un 321. maddesi uyarınca hükümlerin BOZULMASINA, 26/01/2021 tarihinde oybirliğiyle karar verildi."
}