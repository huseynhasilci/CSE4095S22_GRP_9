{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Üstsoy akrabayı kasten öldürmek",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : ... 1. Ağır Ceza Mahkemesinin 19/02/2019 tarih ve 2018/48 - 2019/123 sayılı kararıyla sanığın TCK'nin 82/1-d, 62, 53, 54. maddelerinin uygulaması ile müebbet hapis cezasına ilişkin hükme yönelik istinaf başvurusun esastan reddine.    TÜRK MİLLETİ ADINA    Sanık ... hakkında, maktul ...'a yönelik nitelikli kasten öldürme suçundan kurulan mahkumiyet hükmünün, sanık ve müdafii tarafından istinaf edilmesi üzerine yapılan incelemede; Gaziantep Bölge Adliye Mahkemesi 1. Ceza Dairesinin 08.01.2020 gün ve 2019/2642 Esas, 2020/5 K sayılı kararı ile verilen istinaf talebinin esastan reddi kararında bozma nedeni dışında isabetsizlik görülmemiş olduğundan; sanık müdafiinin, sübuta ve sanık hakkında haksız tahrik hükümlerinin uygulanması gerektiğine ilişkin yerinde görülmeyen temyiz itirazlarının reddine,  Ancak;  Sanığın akıl hastası olup olmadığı hususu ile ilgili olarak, Elazığ Ruh Sağlığı ve Hastalıkları Hastanesinden alınan rapor ile Adli Tıp Kurumu Gözlem İhtisas Dairesinden alınan raporlar arasında çelişki bulunduğundan, sanığın, Adli Tıp Üst Kuruluna gönderilerek, muayenesi yapıldıktan sonra, Adli Tıp Üst Kurulundan rapor aldırılması, sonucuna göre sanığın hukuki durumunun belirlenmesi gerekirken raporlar arasındaki çelişkiler giderilmeden eksik inceleme ile yetinilerek yazılı şekilde hüküm kurulması,  Usul ve yasaya aykırı olup, sanık müdafiinin temyiz itirazları bu nedenle yerinde görülmekle, hükmün tebliğnamedeki düşünceye aykırı olarak BOZULMASINA, aynı Kanunun 304/2-a maddesi uyarınca dosyanın ... 1. Ağır Ceza Mahkemesine, Yargıtay ilamının bir örneğinin Gaziantep Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 13/01/2021 gününde oy birliği ile karar verildi."
}