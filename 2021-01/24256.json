{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : İSTANBUL Bölge Adliye Mahkemesi 5. Ceza Dairesi   Hükümler : Sanıklar ... ve ...’un uyuşturucu madde ticareti yapma suçundan, sanık ...'in değişen suç vasfına göre kullanmak için uyuşturucu madde bulundurma suçundan mahkûmiyetlerine dair İstanbul 11. Ağır Ceza Mahkemesi’nin 15.02.2018 tarih 2017/97 esas ve 2018/26 karar sayılı ilamına yönelik istinaf istemlerinin Sanıklar ... ve ... yönünden esastan reddi, sanık ... yönünden önceki hükmün kaldırılarak suç vasfı değiştirilmek suretiyle yeniden mahkûmiyeti    Bölge Adliye Mahkemesince verilen hüküm sanıklar müdafileri tarafından temyiz edilmekle, temyiz edenlerin sıfatı, başvuruların süresi, kararın niteliği ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ :  5271 sayılı CMK'nın 288. ve 294. maddelerinde yer alan düzenlemeler ile 289. maddesinde sayılan kesin hukuka aykırılık halleri dikkate alınarak sanıklar müdafilerinin; temyiz dilekçelerinde beyan ettikleri sebepler CMK 294/2. maddesi kapsamında olduğu ve hükmün hukuki yönüne ilişkin olduğu değerlendirilerek yapılan incelemede;  1-Sanık ... hakkında kurulan hükmün incelenmesinde ;  17.04.2019 tarihinde sanık müdafine tefhim edilen hükmün, CMK’nın 291. maddesinde belirtilen yasal temyiz süresinden sonra sanık müdafii tarafından 22.05.2018 tarihinde temyiz edildiği anlaşıldığından, temyiz isteminin 5271 sayılı CMK'nın 298. maddesi uyarınca REDDİNE,  2-Sanıklar ... ve ... hakkında kurulan hükümlerin incelenmesinde ;  TCK’nın 53. maddesinin uygulanması ile ilgili olarak 7242 sayılı kanunla yapılan değişikliklerin infaz aşamasında gözetilmesi mümkün görülmüştür.  Sanıklar hakkında uyuşturucu madde ticareti yapma suçundan kurulan hükme ilişkin yapılan istinaf başvurusunun esastan reddine dair İstanbul Bölge Adliye Mahkemesi 5. Ceza Dairesinin kararı hukuka uygun bulunduğundan, sanıklar müdafilerinin temyiz istemleri yerinde görülmediğinden CMK'nın 302/1. maddesi uyarınca temyiz istemlerinin ESASTAN REDDİNE,  7165 sayılı Kanun'un 8. maddesi ile değişik CMK'nın 304/2. fıkrası uyarınca dosyanın İstanbul 11. Ağır Ceza Mahkemesi'ne, kararın bir örneğinin İstanbul Bölge Adliye Mahkemesi 5. Ceza Dairesi'ne gönderilmesine,  13.01.2021 tarihinde oy birliği ile karar verildi."
}