{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik, nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- TCK'nın 204/2, 53 maddeleri gereği mahkumiyet  2- TCK'nın 158/1-d, 52, 52/4, 53 maddeleri gereği mahkumiyet    Resmi belgede sahtecilik ve nitelikli dolandırıcılık suçlarından sanığın mahkumiyetine ilişkin hükümler, sanık tarafından temyiz edilmekle, dosya incelenerek gereği düşünüldü:  Havuzdere Köyü muhtarı olarak görev yapan sanık ...'ün yetkisi olmadığı halde köye ait 2/B vasfındaki taşınmazları satmaya yetkiliymiş gibi 19/03/2013 tarihli gerçeğe aykırı köy kararı düzenlediği, sanığın bu arazileri satın almak isteyen katılan ... ile irtibata geçerek sahte köy kararını göstermek suretiyle katılanın iradesini fesada uğratıp güvenini kazandığı, 21/03/2013 tarihinde Yalova .... Noterliği'nde düzenlenen satış muvafakatnamesi ile sanığın hile ve desise ile köye ait arazilerin harici satışı mukabilinde katılandan 272.500 TL nakit parayı elden alarak katılanı dolandırdığı, katılanının satış işlemi için tapu dairesine gittiğinde köy muhtarının köy arazilerini satmaya yetkili olmadığını öğrenmesi üzerine dolandırıldığını anlayarak şikayetçi olduğu, bu suretle sanığın nitelikli dolandırıcılık ve resmi belgede sahtecilik suçlarını işlediği iddia edilen olayda; katılan beyanı, sanık savunması, tanık anlatımları ile dosya kapsamına göre sanığın mahkumiyetine ilişkin mahkemenin kabul ve uygulamasında bir isabetsizlik bulunmamıştır.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın, atılı suçları işlemediğine ilişkin temyiz itirazlarının reddiyle, hükümlerin ONANMASINA, 11/01/2021 tarihinde oybirliğiyle karar verildi."
}