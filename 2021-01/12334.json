{
    "Dairesi": "6.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : İlk derece mahkemesinin hükmünün kaldırılması; mahkumiyet, temyiz isteminin reddine    Bölge Adliye mahkemesince verilen hüküm temyiz edilmekle dosya incelenerek, gereği düşünüldü:  Kayseri 5. Ağır Ceza Mahkemesi’nin 20/11/2018 tarihli ve 2018/430-285 sayılı; mağdur ... ...’ye karşı yağma suçundan verilen mahkumiyet kararına karşı, sanık ... ve müdafiinin CMK 272 ve müteakip maddeleri uyarınca İstinaf kanun yoluna başvurması üzerine; Ankara Bölge Adliye Mahkemesi 15. Ceza Dairesinin 27/03/2019 tarihli ve 2018/3902-2019/393 sayılı kararı ile “İlk derece mahkemesinin hükmünün kaldırılmasına; TCK 149/1-d-h, 168/3-1.cümle, 53/1, 63/1. maddeleri uyarınca 5 yıl 6 ay hapis cezası ile cezalandırılmasına” karar verildiği, sanık müdafiince usulüne uygun olarak süresi içinde temyiz dilekçesi verilmiş ancak sanık tarafından 28/03/2019 havale tarihli dilekçesi ile dosyasının \"temyiz edilmeden onanması\" isteminde bulunduğu anlaşılmakla, sanık hakkında nitelikli yağma suçu yönünden 28/03/2019 tarihinde karar kesinleştirilmiş ancak, sanık 15/05/2020 tarihinde \"temyiz talebini içerir dilekçe\" göndermiş, Ankara Bölge Adliye Mahkemesi 15. Ceza Dairesi’nin 15/06/2020 tarihli ek kararı ile 5271 sayılı CMK'nın 286/2-b ile 291/1 maddeleri uyarınca sanığın temyiz isteminin \"süresinde olmaması\" gerekçesi ile 5271 sayılı CMK'nın 296/1. maddesi uyarınca SÜRE YÖNÜNDEN REDDİNE karar verilmiş, sanığın 24/06/2020 tarihli dilekçesi ile Ankara Bölge Adliye Mahkemesi Cumhuriyet Başsavcılığı'na itiraz başvurusunda bulunmuş, başvuru sonucunda 07/08/2020 tarihli ve 2020/386 sayılı kararı ile “5271 sayılı CMK'nun 308/A maddesi gereğince \"Bölge adliye mahkemesi ceza dairelerinin kesin nitelikteki kararlarına karşı\" itiraz mümkün olup, temyiz yasa yoluna tabi olduğu anlaşılan hükme karşı itiraza gidilmesi maddede belirtilen şartlara havi olmadığından itiraz yasa yoluna gidilmemiştir.” şeklinde karar verilmekle, temyiz dilekçesinde hukuka aykırı olduğu ileri sürülen hususlar ile re’sen incelenmesi gereken konular CMK'nın 288 ve 289. maddeleri kapsamında incelenip görüşüldü;  Sanığın 24/06/2020 tarihli dilekçesinde ileri sürdüğü hususların 5271 sayılı CMK'nın 308/A maddesinde tanımlanan istinaf mahkemesinin kesinleşmiş olan kararına karşı itiraz yasa yoluna başvuru talebini içerdiği ve Ankara Bölge Adliye Mahkemesi Cumhuriyet Başsavcılığı'nın 07/08/2020 tarihli ve 2020/386 Ret Karar sayılı yazısında \"itiraz yasa yoluna gidilmemiştir\" şeklinde karar verildiği,  Sanık ... hakkında Ankara Bölge Adliye Mahkemesi 15. Ceza Dairesi’nin 27/03/2019 tarihli ve 2018/3902-2019/393 sayılı kararı ile yağma suçundan verilen mahkumiyet hükmünün sanığın 28/03/2019 tarihli temyizden vazgeçme dilekçesi vermesi nedeni ile kesinleştiği, sanığın, 24.06.2020 tarihinde sunduğu dilekçesindeki temyiz itirazının reddine yönelik usul ve kanuna uygun bulunan Ankara Bölge Adliye Mahkemesi 15. Ceza Dairesi’nin 15/06/2020 tarihli ve 2018/3902-2019/393 sayılı temyiz isteminin reddine ilişkin ek kararının isteme uygun olarak ONANMASINA, 25/01/2021 tarihinde oy birliği ile karar verildi."
}