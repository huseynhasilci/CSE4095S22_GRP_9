{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Sanık müdafiinin temyiz sebeplerinin vekalet ücreti ile sınırlı olduğu belirlenerek yapılan incelemede;  Yargıtay Ceza Genel Kurulu’nun 14/03/2019 tarih ve 2019/4-6 Esas, 2019/214 Karar sayılı kararında belirtildiği üzere; Avukatlık Asgari Ücret Tarifesi'nin vekâlet ücretinin tayininde davacı veya sanıkların adedini ya da bir sanığın birden çok suç işlemiş olmasını değil, usulünce açılan ve avukat tarafından takip olunan dava dosyalarının sayısını esas ve ilke olarak alması, taraflara yükletilecek avukatlık ücretinin her dava dosyası için ayrı ayrı tayinini öngörmesi, ayrı ayrı dava açılmadıkça vekâlet ücretinin de ayrı ayrı belirlenmesinin ve sanığa sunulan avukatlık hizmetinin bölünmesinin mümkün bulunmadığı, olayımızda; sanık 5237 sayılı TCK'nin 86/2. maddesi gereği kasten yaralama suçundan beraat almış ise de, sanığa TCK'nin 106/2-a maddesinde düzenlenen silahla tehdit suçundan hükmün açıklanmasının geri bırakılması kararı verildiği görüldüğünden, yerel mahkemenin yargılandığı davada beraat eden sanık lehine, hazine aleyhine vekâlet ücretine hükmetmemesinde bir isabetsizlik bulunmadığı nedenle bozma yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafiinin yerinde görülmeyen temyiz sebeplerinin reddiyle hükmün ONANMASINA, 26.01.2021 gününde oy birliğiyle karar verildi."
}