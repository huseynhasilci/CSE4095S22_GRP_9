{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- TCK'nın 204/1, 62, 53/1. maddeleri gereği mahkumiyet,  2- TCK'nın 158/1-f- son , 62, 52/2, 52/4, 53/1. maddeleri gereği mahkumiyet    Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler, sanık tarafından temyiz edilmekle, dosya incelenerek gereği düşünüldü:  Sanığın katılan ...'nin sahibi olduğu ... Mobilyaları Ltd. Şirketinden çalınan çeklerden Türkiye İş Bankası, ... Şubesine ait ... seri nolu çeki bir şekilde ele geçirdiği, kimliği belirlenemeyen bir başka şahsa doldurtarak önceden tanıdığı ve iş ilişkisi bulunan tanık ...'a vererek piyasaya sürdüğü, ...'ın da çek arkasını ciro ederek tanık ...'a ticari ilişki nedeniyle verdiği, çekin bankaya ibrazında çalıntı olduğunun anlaşıldığı, bu suretle sanığın nitelikli dolandırıcılık ve resmi belgede sahtecilik suçlarını işlediği iddia edilen olayda: sanık savunması, müşteki beyanı, kriminal uzmanlık raporu, tanık anlatımları ile tüm dosya kapsamına göre sanığın atılı suçları işlediğinin sabit olduğuna ilişkin mahkemenin kabul ve uygulamasında bir isabetsizlik bulunmamıştır.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın kararın usul ve yasaya aykırı olduğuna ilişkin temyiz itirazlarının reddiyle, hükümlerin ONANMASINA, 11/01/2021 tarihinde oybirliğiyle karar verildi."
}