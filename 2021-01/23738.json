{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun kaçırılması ve alıkonulması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Gereği görüşülüp düşünüldü:  Yerinde görülmeyen sair temyiz itirazlarının reddine, ancak;  I- Dosyada mevcut nüfus kaydına göre, suç tarihinde onbeş yaşından küçük olan mağdurelerin herhangi bir cebir, tehdit veya hile kullanılmaksızın kız yetiştirme yurdundan kaçarak, evrakları tefrik edilen suça sürüklenen çocuklar... ve ... ile buluştukları daha sonra hep beraber sanık ...’ın evinde birkaç gün kaldıkları tüm dosya kapsamından anlaşılmakla, mağdurelerin suç tarihinde henüz onbeş yaşını tamamlamamış olması nedeniyle rızaları hukuken geçerli sayılamayacağından, mevcut haliyle eylemin mağdur sayısınca iki kez TCK.nın 109/1-3-b-f maddesinde düzenlenen kişiyi hürriyetinden yoksun kılma suçu kapsamında değerlendirilmesi gerektiği gözetilmeden, suç vasfında yanılgıya düşülerek yazılı şekilde hükümler kurulması,  II- ...in 22.12.2006 tarihli iddianamede mağdur olarak gösterilmemesine karşın, gerekçeli karar başlığından mağdur olarak belirtilmesi,  III- Kabule göre de;  Çocuğun kaçırılması ve alıkonulması suçundan hükümler kurulmasına karşın suç adının gerekçeli karar başlığında, gerekçe içerisinde ve hüküm fıkrasında hürriyeti tahdit olarak belirtilmesi,  Yasaya aykırı, sanığın temyiz itirazı bu itibarla yerinde görülmüş olduğundan hükümlerin bu sebeplerden dolayı 5320 sayılı Yasanın 8/1. maddesi gereğince uygulanması gereken 1412 sayılı CMUK.nın 321 ve 326/son maddeleri uyarınca, ceza miktarı bakımından kazanılmış hakkı saklı kalmak kaydıyla BOZULMASINA, 13.01.2021 gününde oybirliğiyle karar verildi."
}