{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli öldürme, cinsel saldırı, nitelikli yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında uyarlama yapılmasına yer olmadığına.    TÜRK MİLLETİ ADINA    Hükümlüler Cengiz ve Mahsum hakkında 765 sayılı TCK'nin 416, 417, 497, 450/7-9. maddeleri gereğince kurulup Yargıtay 1. Ceza Dairesince ONANMAK suretiyle kesinleşen hükümlerden sonra yürülüğe giren 5237 sayılı TCK'nin 7 ve 5252 sayılı TCK'nin Yürürlük ve Uygulama Şekli Hakkındaki Kanunun 9. maddesi uyarınca yeniden duruşma açılarak bozma üzerine yapılan uyarlama sonucunda kurulan hükümlerde bozma nedenleri dışında kanuna aykırı cihet görülmediğinden,  1- Dairemizce de benimsenen Yargıtay Ceza Genel Kurulunun 03.06.2008 tarih, 2008/1-89-158 sayılı kararında açıklandığı üzere; uyarlama yargılaması sonucu kurulacak mahkumiyet hükmünün gerekçesinde, 5271 sayılı Yargılama Yasasının 230. maddesine uygun olarak, suç oluşturduğu kabul edilen eylemin gösterilmesi ve bunun nitelendirilmesinin yapılması gerektiği gözetilmeksizin, Anayasa'nın 141, 5271 sayılı CMK.nin 34 ve 230. maddelerine aykırı olarak hükmün gerekçesiz bırakılması,  2- Yargıtay Ceza Genel Kurulunun Dairemizce de benimsenen 17/04/2007 gün ve 2007/1-32-97 sayılı kararı uyarınca, Haziran 2005 tarihinden önce işlenen suçlarda, her suç yönünden ayrı ayrı yapılan değerlendirme sonucu, her suçla ilgili lehe yasa ve buna göre her suçun sonuç cezası belirlendikten sonra, cezaların toplanmasına 765 sayılı TCK.nin 68-77. maddelerindeki ilkelere göre karar verilmesi gerektiğinden;  a-) Cinsel saldırı ve nitelikli kasten öldürme suçları yönünden;  Lehe yasa karşılaştırılmasında, her iki yasa yönünden cezaların eşitliği halinde, 5237 sayılı TCK.nin 53. maddesi 765 sayılı TCK.nin 31. ve 33. maddelerine göre lehe olduğundan, 5237 sayılı TCK.nin 82/1-e-h, 53 ve 102/2, 102/3-d, 53. maddeleri uyarınca hükümler kurulması gerekirken, yazılı şekilde uyarlama talebinin reddine karar verilmesi,  b-) Nitelikli yağma suçu yönünden;  Hükümlüler hakkında olaya ilişkin 5237 sayılı TCK.nin 149/1-c-d-h, 62 ve 53. maddelerine göre kurulacak hükmün, 765 sayılı TCK.nin 497/1, 59, 31 ve 33. maddeleri uyarınca kurulan ve kesinleşen hükme göre lehe olduğu anlaşıldığından, 5237 sayılı TCK.nin 149/1-c-d-h, 62 ve 53. maddeleri uyarınca hüküm kurulması gerekirken, yazılı şekilde uyarlama talebinin reddine karar verilmesi,  Bozmayı gerektirmiş, nitelikli kasten öldürme suçu yönünden re'sen incelemeye tabi hüküm ile içtimadaki irtibat nedeni ile nitelikli yağma ve cinsel saldırı suçlarından kurulan hükümlerin tebliğnamedeki düşünceye kısmen uygun olarak BOZULMASINA, 19/01/2021 gününde oy birliği ile karar verildi."
}