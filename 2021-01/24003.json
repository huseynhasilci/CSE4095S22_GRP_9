{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Görevi Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Zamanaşımı nedeniyle düşme    Dosya incelenerek gereği düşünüldü:  Suç tarihinin gerekçeli karar başlığında işletmenin kapatılma tarihi olan 13/04/2009 yerine 22/06/2005 olarak gösterilmesi ile kamu davasına katılmasına karar verilen Kaş Belediye Başkanlığının gerekçeli karar başlığında müşteki olarak gösterilmesi mahallinde düzeltilebilir yazım hataları kabul edilmiştir.  Sanıklar hakkında görevi kötüye kullanma suçundan kamu davası açıldığı, bu suçun suç tarihinde yürürlükte olan 5237 sayılı Türk Ceza Kanunu'nun 257/1. maddesinde öngörülen cezasının üst sınırı itibarıyla aynı Kanunun 66/1-e ve 67/4. maddelerinde belirtilen 8 yıllık asli, 12 yıllık ilaveli dava zamanaşımı sürelerine tabi olduğu, suç tarihi olan 13/04/2009 tarihi ile hüküm tarihi arasında dava zamanaşımı süresi gerçekleşmediği halde, yanılgılı hukuki değerlendirme sonucu yazılı şekilde ilaveli dava zamanaşımı süresinin gerçekleştiğinden bahisle düşürülme kararları verilmesi,  Kanuna aykırı, katılan vekilinin temyiz itirazları bu itibarla yerinde görülmüş olduğundan hükümlerin 5237 sayılı TCK'nın 7/2 ile 5320 sayılı Kanunun 8/1. maddeleri de gözetilerek CMUK'nın 321. maddesi uyarınca BOZULMASINA, ancak sanıklar bakımından sorgu tarihi olan 21/10/2010 ile inceleme tarihi arasında asli dava zamanaşımı süresinin gerçekleştiği anlaşıldığından ve bu hususlar yeniden yargılamayı gerektirmediğinden sanıklar hakkında açılan kamu davalarının aynı Yasanın 322 ve 5271 sayılı CMK'nın 223/8. maddeleri uyarınca zamanaşımı sebebiyle ayrı ayrı DÜŞMESİNE 13/01/2021 tarihinde oy birliğiyle karar verildi."
}