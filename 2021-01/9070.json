{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet, düşme    Dosya incelenerek gereği düşünüldü;  I- Suça sürüklenen çocuk hakkında mala zarar verme suçundan kurulan hükme yönelik temyiz isteminin incelenmesinde;  Suç tarihi itibarıyla 12-15 yaş grubunda olduğu anlaşılan suça sürüklenen çocuğun eylemine uyan 5237 sayılı TCK'nın 152/1-a 31/2 maddelerinde tanımlanan suç için öngörülen cezanın türü ve üst sınırına göre aynı Kanun'un 66/1-e, 66/2, maddelerinde öngörülen 4 yıllık zamanaşımının 27/05/2015 olan sorgu tarihinden inceleme tarihine kadar geçmiş bulunması,  Bozmayı gerektirmiş, o yer Cumhuriyet savcısının temyiz itirazları bu bakımdan yerinde görülmüş olduğundan, hükmün açıklanan nedenle isteme aykırı olarak BOZULMASINA, bozma nedeni yeniden yargılama yapılmasını gerektirmediğinden, 5320 sayılı Kanun'un 8. maddesi uyarınca halen yürürlükte bulunan, 1412 sayılı CMUK'nın 322. maddesinin verdiği yetkiye dayanılarak, suça sürüklenen çocuk hakkında açılan kamu davasının 5271 sayılı CMK'nın 223/8. maddesi gereğince zamanaşımı nedeniyle DÜŞÜRÜLMESİNE,  II- Suça sürüklenen çocuk hakkında hırsızlık suçundan kurulan hükme yönelik temyiz isteminin incelenmesinde;  Dosya içeriğine göre diğer temyiz itirazlan yerinde görülmemiştir. Ancak;  Suça sürüklenen çocuğun müştekinin işlettiği kantine girip 170 TL para ve bir miktar bisküvi ve çikolata çalarak ayrıldığı olayda;mahkemece suça sürüklenen çocuğun eylemi gece saat 20.10 sıralarında gerçekleştirdiği kabul edilmesine rağmen 04.02.2015 tarihli CD izleme tutanağında, olaya ilişkin görüntülerin yer aldığı kamera saatinin ise 16.58 olarak gösterilmesi karşısında;suç tarihinde kamera saatinin güncel saat ile uyumlu olup olmadığı araştırılıp, müştekinin de bu hususta beyanı alındıktan sonra 5237 sayılı TCK'nın 143. maddesinin uygulanıp uygulanmayacağının tartışılması gerektiği gözetilmeden eksik inceleme ile yazılı şekilde hüküm kurulması;  Bozmayı gerektirmiş, suça sürüklenen çocuk müdafiinin temyiz itirazları bu bakımdan yerinde görülmüş olduğundan, hükmün açıklanan nedenle isteme aykırı olarak BOZULMASINA, 21.01.2021 tarihinde oybirliğiyle karar verildi."
}