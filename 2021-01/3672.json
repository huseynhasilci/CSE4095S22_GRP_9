{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-f-son, 62, 52, 53 ve CMK'nın 326/son maddesi gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm sanık tarafından temyiz edilmekle, dosya incelenerek gereği düşüldü;  Sanığın internet ortamında kendisini farklı bir isimle THY personeli olarak tanıttığı, bu nedenle müştekiye ucuz fiyatla ürün satışı yapabileceğini söylediği, müşteki ile iphone 4 model telefon satışı hususunda anlaştıkları, müştekinin ücreti havale ettiği, parayı çeken sanığın ürünü teslim etmediği, suçlamaları kabul ettiği, hileli hareketlerle haksız menfaat temin ettiği iddia edilen somut olayda; sanık savunması, ikrar, müşteki beyanı ile diğer deliller ve tüm dosya kapsamına göre sanığın üzerine atılı nitelikli dolandırıcılık suçuna ilişkin eylemini sabit gören mahkemenin kabulünde bir isabetsizlik görülmemiş, sanık hakkında şartları oluşmasına rağmen tekerrür hükümlerinin uygulanmaması aleyhe temyiz bulunmadığından bozma nedeni yapılmamıştır.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın yerinde görülmeyen temyiz itirazlarının reddiyle, hükmün ONANMASINA, 19/01/2021 tarihinde oybirliğiyle karar verildi."
}