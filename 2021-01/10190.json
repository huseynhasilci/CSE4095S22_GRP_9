{
    "Dairesi": "10.Hukuk Dairesi",
    "Mahkemesi": "İş Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Dava, Tarım Bağ-Kur sigortalılığının tespiti istemine ilişkindir.  Mahkemece, bozmaya uyularak ilâmında belirtildiği şekilde davanın kısmen kabulüne karar verilmiştir.  Hükmün, davacı ve davalı Kurum avukatları tarafından temyiz edilmesi üzerine, temyiz isteğinin süresinde olduğu anlaşıldıktan ve Tetkik Hâkimi ... tarafından düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  Dosyadaki yazılara, kararın bozmaya uygun olmasına, delillerin takdirinde bir isabetsizlik bulunmamasına göre, yerinde görülmeyen bütün temyiz itirazlarının reddiyle usul ve kanuna uygun olan hükmün ONANMASINA, aşağıda yazılı temyiz harcının davacıdan alınmasına, Üye ...'in muhalefetine karşı, Başkan ... ile Üyeler ..., ... ve ...'ün oyları ve oy çokluğuyla, 21/01/2021 gününde karar verildi.  KARŞI OY  Davacının 2926 sayılı Yasa kapsamında tarım sigortalısı olduğunun tespiti talebiyle açılan dava prim kesintisi dikkate alınarak kısmen kabul edilip, 01.12.1995-31.12.1995 tarihleri arasında Tarım Bağ-Kur sigortalısı olduğu ve sair sürelerin reddine dair verilen hüküm Dairemiz çoğunluk kararı ile onanmış ise de,  Tarımsal faaliyetin niteliği gözönüne alındığında kabul edilen süre yönünden 01.12.1995-31.12.1995 tarihleri arasında 2926 sayılı Yasa kapsamında sigortalı olduğunun tespitine karar verilmesi gerekir.  Davacının 13.11.2019 tarihli temyiz dilekçesinde 2002 ile dava tarihleri arasında ürün teslimine ilişkin ürün teslim ettiği firmaların listesini yıllar ve aylar itibariyle sunmuş olduğu gözönüne alındığında reddedilen kısım yönünden de mahkemece yeterli araştırma yapılmadığından hükmün reddedilen süreler yönünden eksik araştırma nedeniyle bozulması gerektiğinden onama yönündeki çoğunluk görüşüne katılmamaktayım."
}