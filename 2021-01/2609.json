{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Uyarlama sonucu TCK'nin 81/1, 35/2, 62. maddeleri uyarınca; 11 yıl 8 ay hapis cezası.  6136 sayılı Yasaya muhalefet suçundan uyarlama isteminin reddi.    TÜRK MİLLETİ ADINA    Hükümlü ... hakkında maktul ...’ü kasten öldürmeye teşebbüs suçundan dolayı 765 sayılı TCK'nin 448. maddesi delaletiyle 449, 66/2, 62, 59, 31. ve 33. maddeleri gereğince kurulup, Yargıtay 1. Ceza Dairesince ONANMAK suretiyle kesinleşen hükümden sonra yürürlüğe giren, 5237 sayılı TCK'nin 7. ve 5252 sayılı TCK’nin Yürürlük ve Uygulama Şekli Hakkında Kanunun 9. maddesi uyarınca yeniden duruşma açılarak yapılan uyarlama sonucu hükümlü hakkında 5237 sayılı TCK’nin 81, 35. ve 62. maddeleri uyarınca 11 yıl 8 ay hapis cezasıyla cezalandırılmasına ilişkin hükmün incelenmesinde;  Oluşa ve dosya içeriğine göre, hükümlü ... ve temyiz dışı sanık ...’ün tabancalarından çıkan mermilerin maktul ...’ün ölümüne neden olduğu olayda, uyarlama yapılırken hükümlünün eyleminin 5237 sayılı TCK'nin 37. maddesi yollaması ile 81. maddesindeki kasten öldürme suçunu oluşturacağı gözetilmeden, hatalı vasıflandırmayla aynı Kanunun 81. ve 35. maddeleri uyarınca kasten öldürmeye teşebbüs suçundan hüküm kurulması ve uyarlamanın hükümlü aleyhine olması nedeniyle, uyarlama isteminin reddi yerine kabulüne karar verilmesi,  Bozmayı gerektirmiş olup, hükümlü müdafiinin temyiz itirazları bu itibarla yerinde görülmüş olduğundan, hükmün tebliğnamedeki düşünceye aykırı olarak BOZULMASINA, 18/01/2021 gününde oy birliği ile karar verildi."
}