{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan suça sürüklenen çocuk ...'nin, 5237 sayılı Türk Ceza Kanunu'nun 151/1, 31/3, 62/1 ve 52/2. maddeleri uyarınca 1.320,00 Türk lirası adli para cezası ile cezalandırılmasına dair Malazgirt Asliye Ceza Mahkemesinin 11/03/2014 tarihli ve 2013/203 esas, 2014/150 sayılı kararına karşı, Adalet Bakanlığı'nın 12.11.2019 gün ve 94660652-105-04-15459-2019-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 20.11.2019 gün ve 2019/111466 sayılı kanun yararına bozma talebi ile Dairemize gönderildiği,    MEZKUR İHBARNAMEDE;    Dosya kapsamına göre, ... ilçe merkezi postahane zemini katında ve bahçesinde muhafaza edilen 60-70 metre uzunluğunda hurda kabloların binanın demir kapısının zincirli asma kilidinin kırılmak suretiyle içeri girilerek çalınması şeklinde gerçekleşen somut olayda, olay yerinde yapılan incelemede parmak izi veya başkaca bir bulguya rastlanılmadığı, olay yerini gösteren herhangi bir kamera kaydının bulunmadığı, yalnızca tanık ... isimli şahsın beyanında, suça sürüklenen çocuk ve dosyanın diğer sanığı ....'in arkadaşları olduğunu, evine geldiklerinde kendisine olay tarihinden yaklaşık 3 ay önce eski postahanenin içerisinden birlikte kablo çalarak sattıklarını beyan ettiği, yapılan yargılama sonucunda Mahkemesince her ne kadar suça sürüklenen çocuğun üzerine atılı suçu kabul etmediği, buna karşın tanık beyanı ve tüm dosya kapsamı itibariyle üzerine atılı suçu işlediği sabit görüldüğünden bahisle mahkumiyetine karar verilmiş ise de, tanık ...'nın görgüye dayanmayan aşamalardaki beyanları dışında, mahkumiyete yeterli hukuka uygun, kuşkudan uzak, kesin, yeterli ve inandırıcı kanıt bulunmadığı gözetilmeden, suça sürüklenen çocuğun beraati yerine yazılı şekilde mahkumiyetine karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Oluş ve dosya içeriğine göre, tanık...’nın görgüye dayanmayan aşamalardaki beyanları dışında, suça sürüklenen çocuğun üzerine atılı mala zarar verme suçunu işlediğine dair hükümlülüğüne yeterli hukuka uygun, kuşkudan uzak, kesin, yeterli ve inandırıcı kanıt bulunmadığı gözetilmeden, atılı suçtan beraati yerine mahkumiyetine hükmedilmesi nedeniyle kanun yararına bozma istemi yerinde görüldüğünden KABULÜ ile, mala zarar verme suçundan suça sürüklenen çocuk ... hakkında Malazgirt Asliye Ceza Mahkemesinin 11/03/2014 tarihli ve 2013/203 esas, 2014/150 karar sayılı kararının, 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle, unsurları oluşmayan mala zarar verme suçundan suça sürüklenen çocuk ...'nin BERAATİNE, tayin olunan cezanın çektirilmemesine, 27/01/2021 tarihinde oybirliğiyle karar verildi."
}