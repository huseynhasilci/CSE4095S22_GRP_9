{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : AKSARAY 1. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1)Gerekçeli karar başlığında suç tarihinin “12.08.2014” olarak yazılması gerekirken “13.08.2014 ” olarak yanlış gösterilmesi,  2)Aksaray Cumhuriyet Başsavcılığı Adli Emanetinin 2014/1585 sırasında kayıtlı “1 adet kapalı delil poşeti içerisinde 49 (kırk dokuz) adet çizgili kağıt parçası, 1 adet siyah poşet,1 adet şeffaf poşet, 1 adet şeffaf naylon'un” dosyada delil olarak saklanılmasına karar verilmesi gerektiği halde imhasına karar verilmesi,  3)Ankara Kriminal Polis Laboratuvarı Müdürlüğü'nce iade edildiği anlaşılan arta kalan uyuşturucu maddelerin de müsaderesine karar verilmesi gerektiğinin gözetilmemesi, ayrıca şahit numunelerin 5237 sayılı TCK'nın 54/4. maddesi yerine, 54. maddesi uyarınca müsaderesine karar verilmesi,  Kanuna aykırı, sanık müdafiinin temyiz itirazları bu nedenle yerinde olduğundan, CMUK’nun 321. maddesi gereğince hükmün BOZULMASINA; ancak bu aykırılığın yeniden duruşma yapılmaksızın aynı Kanun'un 322. maddesi gereğince düzeltilmesi mümkün bulunduğundan;  1)Gerekçeli karar başlığından suç tarihinin çıkarılması ve yerine “12/08/2014” yazılması,  2)Hüküm fıkrasının 2. maddesindeki imhaya ilişkin bölümün çıkarılması ve yerine “Aksaray Cumhuriyet Başsavcılığı Adli Emanetinin 2014/1585 sırasında kayıtlı “1 adet kapalı delil poşeti içerisinde 49 (kırk dokuz) adet çizgili kağıt parçası, 1 adet siyah poşet,1 adet şeffaf poşet, 1 adet şeffaf naylon'un\" dosyada delil olarak saklanılmasına” ibaresinin eklenmesi,  3)Hüküm fıkrasının 2. maddesindeki müsadereye ilişkin bölümde ''uyuşturucu maddelerin'' ibaresinden sonra gelmek üzere \"ve arta kalan uyuşturucu maddelerin\" ibaresinin eklenmesi, ayrıca \"TCK'nın 54. maddesi uyarınca” ibaresinin çıkarılması ve yerine “TCK’nın 54/4. maddesi gereğince” ibaresinin eklenmesi,  Suretiyle, hükmün DÜZELTİLEREK ONANMASINA, 20.01.2021 tarihinde oybirliğiyle karar verildi."
}