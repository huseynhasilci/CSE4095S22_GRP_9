{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Katılan ...’ın hazırlık aşamasında kolluk tarafından alınan beyanında suç konusu motosikleti ikametinin önündeki açık alana park ettiğini açıkça ifade etmiş olduğu dikkate alınarak tebliğnamedeki 1 numaralı bozma görüşüne iştirak edilmemiştir.  Dosya kapsamına göre diğer temyiz nedenleri yerinde görülmemiştir. Ancak,  1-UYAP sisteminden elde edilen verilere göre suç tarihinde güneş batış saatinin yaz saati uygulaması da göz önünde bulundurulduğunda 20:00 olduğu, 21:00 itibariyle gece sayılan zaman diliminin başladığı, katılan ...’ın hazırlık ifadesinde motosikletini 21:00 sıralarında park ettiğini beyan ettiği ve suça sürüklenen çocuğun yakalandığı saat de göz önünde bulundurulduğunda eylemin gece gerçekleştiği sabit olmasına rağmen TCK\"nın 143. maddesinin tatbik edilmesi gerektiğinin gözetilmemesi,  2-Dairemizce de benimsenen Yargıtay Ceza Genel Kurulunun 20.11.2018 tarihli ve 2016/6-986 Esas, 2018/554 Karar sayılı içtihadında belirtildiği üzere 5395 sayılı Çocuk Koruma Kanunu'nun 35. maddesi ve Çocuk Koruma Kanunu'nun Uygulanmasına İlişkin Usul ve Esaslar Hakkındaki Yönetmeliğin 20 ve 21. maddeleri uyarınca; fiil işlendiği sırada 15-18 yaş grubu içerisinde bulunan suça sürüklenen çocuk ...’in işlediği fiilin hukuki anlam ve sonuçlarını algılama ve bu fiille ilgili olarak davranışlarını yönlendirme yeteneğinin olup olmadığının takdiri bakımından, sosyal yönden inceleme yaptırılması, sosyal inceleme raporu alınmaması durumunda gerekçesinin kararda gösterilmesi zorunlu olduğu halde, gerekçe gösterilmeksizin suça sürüklenen çocuk hakkında sosyal inceleme raporu alınmadan yazılı şekilde hüküm kurulması,  3-5237 sayılı TCK’nın 53. maddesinin 4. fıkrası gereğince, fiili işlediği sırada onsekiz yaşını doldurmamış olan suça sürüklenen çocuk hakkında aynı maddenin 1. fıkrasında sayılan hak yoksunluklarına hükmedilemeyeceğinin gözetilmemesi,  4-15-18 yaş grubunda olup ceza sorumluğu bulunan ve mahkumiyetine karar verilen suça sürüklenen çocuk hakkında 5395 sayılı Çocuk Koruma Kanunu’nun 11. maddesine aykırı olarak aynı Kanun’un 5/1-a maddesindeki danışmanlık tedbirinin de uygulanmasına karar verilmesi,  Bozmayı gerektirmiş, suça sürüklenen çocuk ... müdafiinin temyiz itirazları bu bakımdan yerinde görülmüş olduğundan, hükmün açıklanan nedenlerle tebliğnameye uygun olarak BOZULMASINA, 5320 sayılı Kanun'un 8/1. maddesi yollamasıyla 1412 sayılı CMUK'nın 326/son maddesi uyarınca yeni hükümler kurulurken suça sürüklenen çocuk ...’in kazanılmış hakkının gözetilmesine, 25/01/2021 gününde oybirliğiyle karar verildi."
}