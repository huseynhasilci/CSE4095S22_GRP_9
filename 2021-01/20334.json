{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, konut dokunulmazlığını ihlal, 6136 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede, başkaca nedenler yerinde görülmemiştir.  Ancak;  1-Sanığın tekerrüre esas alınan, adli sicil kaydındaki ilama konu TCK’nın 151/1. maddesine uyan suçun, hükümden sonra yürürlüğe giren 6763 sayılı Kanun'un 34. maddesiyle değişik 5271 sayılı CMK'nın 253. maddesi ve maddeye eklenen fıkraya göre uzlaştırma kapsamına alındığının anlaşılması karşısında, anılan hükme ilişkin, uyarlama yargılaması yapılıp yapılmadığı araştırılarak sonucuna göre bütün suçlar açısından sanık hakkında tekerrür hükümlerinin uygulanıp uygulanmayacağının tehdit suçundan kurulan mahkumiyet hükmü yönünden ise sanığın durumu ve dosya kapsamına göre erteleme hükümlerinin uygulanıp uygulanmayacağının yeniden değerlendirilmesi zorunluluğu,  2-Sanığın 6136 sayılı Kanuna aykırılık ve konut dokunulmazlığını ihlal suçlarından hükmedilen kısa süreli hapis cezalarının TCK’nın 50. maddesinde düzenlenen seçenek yaptırımlardan birine çevrilmesinde yasal engel bulunmaması karşısında, kişiliği sosyal ve ekonomik durumu ile yargılama sürecindeki davranışları konusunda bir değerlendirme yapılmadan bu suçlar yönünden gerekçesiz şekilde TCK’nın 50. maddesinde düzenlenen seçenek yaptırımların sanık hakkında uygulanmasına yer olmadığına karar verilmesi,  3-Konut dokunulmazlığını ihlal suçunun birden fazla kişiyle birlikte işlendiğinin anlaşılmasına karşın, sanık hakkında TCK’nın 119/1-c maddesi uyarınca cezasında artırım yapılmaması,  4-TCK'nın 53/1-b maddesinde yer alan hak yoksunluğunun uygulanmasına ilişkin hükmün, Anayasa Mahkemesi'nin 08.10.2015 tarih ve 2014/140 esas, 2015/85 sayılı kararı ile iptal edilmesi nedeniyle, uygulanma olanağının ortadan kalkmış olması,  Kanuna aykırı, sanık ...’ın temyiz nedenleri yerinde görülmekle, tebliğnameye aykırı olarak HÜKÜMLERİN BOZULMASINA, yeniden hüküm kurulurken (3) nolu bozma nedeni yönünden 1412 sayılı CMUK'nın 326/son maddesi uyarınca cezanın aleyhe değiştirme yasağının gözetilmesine, yargılamanın bozma öncesi aşamadan başlayıp sürdürülüp sonuçlandırılmak üzere dosyanın esas/hüküm mahkemesine gönderilmesine, 28/01/2021 tarihinde oy birliğiyle karar verildi."
}