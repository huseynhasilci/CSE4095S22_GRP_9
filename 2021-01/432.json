{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli cinsel saldırı, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın atılı suçlardan mahkumiyetine dair ... 10. Ağır Ceza Mahkemesinden verilen 05.02.2019 gün ve 2018/443 Esas, 2019/29 Karar sayılı hükümlere yönelik istinaf başvurusunun esastan reddi    Bölge Adliye Mahkemesince verilen hükümler temyiz edilmekle başvurunun muhtevası nazara alınarak dosya tetkik edildi, gereği görüşüldü:  Sanık hakkında kişiyi hürriyetinden yoksun kılma suçundan kurulan hükmün incelenmesinde;  Hükmedilen cezanın miktar ve türü gözetildiğinde, 5271 sayılı CMK'nın 286/2-a. maddesi uyarınca, ilk derece mahkemelerinden verilen beş yıl veya daha az hapis cezaları ile miktarı ne olursa olsun adli para cezalarına ilişkin istinaf başvurusunun esastan reddine dair Bölge Adliye Mahkemesi kararlarının temyizi mümkün olmadığından, sanık müdafisinin anılan hükme yönelik temyiz isteminin aynı Kanunun 298. maddesi gereğince REDDİNE,  Sanık hakkında nitelikli cinsel saldırı suçundan kurulan hükmün temyiz incelemesine gelince;  Rus vatandaşı olan yirmi üç yaşındaki katılanın, suç tarihinden önce internet ortamında tanışıp arkadaş olduğu sanığın davetine istinaden 01.08.2018 günü...’a gelmesinin ardından sanığın, evine götürdüğü katılanla cinsel ilişkiye girmesi üzerine katılanın, Rusya’da yaşayan arkadaşıyla cep telefonuyla mesajlaşarak cinsel saldırıya uğradığından bahisle resmi makamlara başvuruda bulunmasını istediği ve ertesi gün sanıkla birlikte gittiği Caferağa Mahallesinde faaliyet gösteren moda park isimli kafede bir fırsatını bulup Rusça bilen personele durumu anlatarak yardım istemesi üzerine haber verilen kolluk görevlilerince kafe dışında yakalanan sanığın, kovuşturma evresinde olay gecesi evde katılan dışında Amerika Birleşik Devletlerinden misafir gelen bir arkadaşının daha olduğunu beyan ettiği nazara alındığında, ilk derece mahkemesince atılı suçun işlendiği belirtilen 02.08.2018 tarihinde katılanın durumuyla ilgili mesajlaştığı arkadaşı tarafından...’da faaliyet gösteren Rusya Federasyonu Başkonsolosluğuna herhangi bir resmi başvuruda bulunulup bulunulmadığı, keza mağdurenin beyanına göre konunun konsolosluk tarafından emniyet birimlerine intikal ettirildiği ifade edildiğine göre bu hususun da... Emniyet Müdürlüğünden sorulması, olay gecesi evde bulunduğu bildirilen Amerikan vatandaşının açık kimliği ile ertesi gün yaşanan hadiseden dolayı moda kafede çalışan personelin kimlikleri araştırılıp, temin edilecek ilgililerin beyanlarının da alınmasından sonra toplanacak delillere göre sanığın hukuki durumunun tayin ve takdiri gerekirken eksik araştırma ile yazılı şekilde hüküm kurulması karşısında, söz konusu karara yönelik istinaf başvurusunun kabulü yerine esastan reddedilmesi,  Kanuna aykırı, sanık müdafisi ile katılan Bakanlık vekilinin temyiz itirazları bu itibarla yerinde görüldüğünden,... Bölge Adliye Mahkemesi 20. Ceza Dairesinin 30.04.2019 gün ve 2019/1144 Esas, 2019/1188 Karar sayılı vaki istinaf başvurusunun esastan reddine yönelik hükmünün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ilk derece mahkemesine, kararın bir suretinin... Bölge Adliye Mahkemesi 20. Ceza Dairesine gönderilmesine, 11.01.2021 tarihinde oy birliğiyle karar verildi."
}