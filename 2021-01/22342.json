{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "29",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Davacı ..., ... İlçesi ... Köyü çalışma alanında bulunan 127 ada 5 parsel sayılı taşınmazın tapu kaydına dayalı olarak adlarına tespit ve tescil edildiğini, ancak taşınmazın yüzölçümünün yaklaşık 542.32 metrekare eksik yazıldığını ileri sürerek, dava dilekçesine ekli krokide gösterdikleri bölümün tapu kaydı nedeniyle adına tescili istemiyle Kadastro Mahkemesinde dava açmıştır. Kadastro Mahkemesince, davanın askı ilan süresi içerisinde açılmadığı ve davanın asliye hukuk mahkemesinde görülmesi gerektiği gerekçesiyle görevsizlik kararı verilmiş, bu karar uyarınca dava dosyasının gönderildiği Asliye Hukuk Mahkemesi tarafından verilen dava dilekçesinin görev yönünden reddine, sulh hukuk mahkemelerinin görevli olduğuna ilişkin hükmün Yargıtay denetiminden geçerek kesinleşmesi üzerine, dosyanın tevzi edildiği Safranbolu Sulh Hukuk Mahkemesi'nce yapılan yargılama sonunda davanın reddine karar verilmiş; hüküm, davacı ... İdaresi vekili tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, 7139 sayılı Kanun'un 33. maddesi uyarınca Orman İdaresi'nden harç alınmasına yer olmadığına, karar düzeltme yolu kapalı olmak üzere, 29.01.2021 gününde oybirliği ile karar verildi."
}