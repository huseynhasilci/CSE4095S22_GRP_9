{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması, dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  Sanık ... hakkında birleşen ... 2. Asliye Ceza Mahkemesi'nin 2013/85 Esas, 2013/38 Karar sayılı dosyasında; katılan adına Türkiye İş Bankası tarafından katılanın başvurusu üzerine çıkartılan kredi kartını bilgisi ve rızası dışında katılana ait nüfus cüzdanı fotokopisiyle teslim alarak para çekmek ve harcama yapmak suretiyle kullandığı, yine aynı nüfus cüzdan fotokopisiyle Garanti Bankası A.Ş'ye katılan adına başvurarak iki adet sahte kredi kartı çıkarttırıp teslim alarak harcama yapmak suretiyle kullandığı ve bu nedenle sanığın zincirleme şekilde başkasına ait banka veya kredi kartının izinsiz olarak kullanmak suretiyle yarar sağlama suçunu işlediği iddia olunan somut olayda;  Banka tarafından üretilmiş kredi kartının henüz sahibine teslim edilmeden kullanılması halinde suçun mağdurunun banka olacağı cihetle; yüklenen suçtan zarar görme ihtimali bulunan ve duruşmadan da haberdar edilmeyen Türkiye İş Bankası A.Ş'nin yokluğunda verilen hükmün tebliğ edildiğine ilişkin herhangi bir belgeye rastlanmadığından;  Sanığın katılan adına Garanti Bankası A.Ş'den çıkartılan sahte iki adet kredi kartını kullanması şeklinde sanığın eylemine uyan TCK.nın 245/2. maddesinde düzenlenen sahte banka veya kredi kartı üretme, kabul etme ile TCK.nın 245/3. maddesinde düzenlenen sahte banka veya kredi kartını kullanarak yarar sağlama eylemlerinin mağdurunun, sahte oluşturulan kredi ya da banka kartlarıyla ilişkilendirilen banka veya finans kuruluşu olması karşısında; suçtan zarar görme ihtimali bulunan ve duruşmadan da haberdar edilmeyen Garanti Bankası A.Ş temsilcilerinin yokluğunda verilen hükmün tebliğ edildiğine ilişkin herhangi bir belgeye rastlanmadığından, varsa dosyasına konulması, aksi halde gıyabi hükmün ve Dairemizin tevdi ilamının CMK.nın 34/2. madde ve fıkrasında belirtilen başvurabilecek kanun yolu, süresi, mercii ve şekli de belirtilmek suretiyle yöntemine uygun olarak anılan bankalara tebliği sağlanarak tebellüğ belgesi ve temyiz edilmesi halinde dilekçesi de eklenip ek tebliğname düzenlendikten sonra iadesi, temyiz edilmemesi halinde ise sanığın temyizine hasren inceleme yapılmak üzere dosyanın geri gönderilmesi için Yargıtay Cumhuriyet Başsavcılığı'na TEVDİİNE, 28.01.2021 gününde oybirliğiyle karar verildi."
}