{
    "Dairesi": "14.Hukuk Dairesi",
    "Mahkemesi": "Sulh Hukuk Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Davacı vekili tarafından, davalı aleyhine 29/03/2013 gününde verilen dilekçe ile ortaklığın giderilmesi talebi üzerine yapılan duruşma sonunda; dava konusuz kaldığından karar verilmesine yer olmadığına dair verilen 18/11/2014 günlü hükmün Yargıtayca incelenmesi davacı vekili tarafından istenilmekle süresinde olduğu anlaşılan temyiz dilekçesinin kabulüne karar verildikten sonra dosya ve içerisindeki bütün kağıtlar incelenerek gereği düşünüldü:       Dava, ortaklığın giderilmesi isteğine ilişkindir.  Davacı vekili, dava konusu 117 ada 588 parsel sayılı taşınmaz üzerindeki ortaklığın satış sureti ile giderilmesini talep etmiştir.  Davalı vekili ortaklığın aynen taksim suretiyle giderilmesini talep etmiştir.  Mahkemece, konusuz kalan davanın esası hakkında karar verilmesine yer olmadığına, karar verilmiştir.  Hükmü, davacı vekili temyiz etmiştir.  Paydaşlığın (ortaklığın) giderilmesi davaları, paylı mülkiyet veya elbirliği mülkiyetine konu taşınır veya taşınmaz mallarda paydaşlar (ortaklar) arasında mevcut birlikte mülkiyet ilişkisini sona erdirip ferdi mülkiyete geçmeyi sağlayan, iki taraflı, tarafları için benzer sonuçlar doğuran davalardır.  Paydaşlığın giderilmesi davasını paydaşlardan biri veya birkaçı diğer paydaşlara karşı açar. HMK'nın 27. maddesi uyarınca davada bütün paydaşların yer alması zorunludur. Paydaşlardan veya ortaklardan birinin ölümü halinde alınacak mirasçılık belgesine göre mirasçılarının davaya katılmaları sağlandıktan sonra işin esasının incelenmesi gerekir.  Somut olaya gelince; dava konusu 117 ada 588 parsel sayılı taşınmaz paylı mülkiyete tabi olarak taraflar adına kayıtlı olup davacı tarafından ortaklığın giderilmesi istendiğinden yukarıda yapılan açıklamalar doğrultusunda inceleme yapılarak bir karar verilmesi gerekirken, yasal dayanağı bulunmayan gerekçe ile davanın reddi doğru görülmeyip hükmün bozulmasına karar verilmiştir.  SONUÇ: Yukarıda açıklanan nedenlerle hükmün BOZULMASINA, peşin yatırılan harcın yatırana iadesine, 19/01/2021 tarihinde oy birliğiyle karar verildi."
}