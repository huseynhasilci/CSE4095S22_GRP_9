{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme, kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükümlü hakkında maktul ...'e yönelik kasten öldürme suçuna ilişkin hükme yönelik uyarlama talebinin reddi ile önceki hükmün aynen infazına; katılan ...'a yönelik kasten öldürmeye teşebbüs suçuna ilişkin önceki hükmün iptali ile hükümlünün TCK'nin 81/1, 35/1-2, 29, 62/1, 53, 63. maddeleri uyarınca 5 yıl 7 ay 15 gün hapis cezası.    TÜRK MİLLETİ ADINA    Hükümlü ... hakkında, maktul ...’i kasten öldürmek ve mağdur katılan ...’ı öldürmeye teşebbüs etmek suçlarından uyarlama yargılaması sonucunda kurulan hükümlere yönelik yapılan temyiz incelemesinde,  1) Maktul ...’e yönelik kasten öldürme suçundan kurulan hüküm yönünden,  Hükümlü hakkında; 765 sayılı TCK’nin 448/1, 59/2, 31, 33 maddeleri gereğince kurulup kesinleşen hükümden sonra yürürlüğe giren 5237 sayılı TCK’nin 7/2 ve 5252 sayılı TCK’nin Yürürlük ve Uygulama Şekli Hakkında Kanunun 9. maddesi gereğince yeniden duruşma açılarak yapılan uyarlama yargılaması sonucunda 765 sayılı TCK’nin daha lehe olduğunun anlaşılması karşısında, uyarlama isteminin reddine dair verilen kararda bir isabetsizlik görülmediğinden, hükümlü müdafiinin temyiz isteminin reddiyle, re’sen de temyize tabii olan hükmün tebliğnamedeki düşünceye uygun olarak ONANMASINA,  2) Mağdur katılan ...’a yönelik öldürmeye teşebbüs suçundan kurulan hüküm yönünden,  Hükümlü müdafiinin sair temyiz itirazlarının reddiyle,  Mağdur katılan ...’deki yaralanmanın hayati tehlike geçirmesine, kemik kırığına ve 25 gün iş görememesi neden olması karşısında, TCK’nin 35. maddesinde düzenlenen teşebbüs maddesi uyarınca meydana gelen zarar ve tehlikenin boyutu gözetilerek makul bir ceza tayin edilmesi ve bu sonuca göre lehe yasanın tayin ve tespit edilmesi gerekirken, hiç isabet olmayan durumlarda uygulanma imkanı olan 9 yıl olarak cezanın belirlenmesi suretiyle hüküm kurulması,  Bozmayı gerektirmiş, sanık müdafiinin temyiz itirazları bu nedenlerle yerinde görülmüş olduğundan, Yargıtay Ceza Genel Kurulunun, Dairemizce de benimsenen 20.06.2006 tarih 2006/124-165 kararı uyarınca uyarlama yargılamasında kazanılmış hak sözkonusu olamayacağı da gözetilerek, bu hükmün tebliğnamedeki düşünceye uygun olarak BOZULMASINA, 26.01.2021 tarihinde oy birliğiyle karar verildi."
}