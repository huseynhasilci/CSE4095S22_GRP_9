{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Konut dokunulmazlığını ihlal etme, hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Katılan sanık ... ... hakkında hizmet sebebiyle güveni kötüye kullanma suçundan beraat, müşteki sanık ... hakkında TCK.nun 116/1, 62, 51/1 maddeleri gereğince mahkumiyet    Hizmet nedeniyle güveni kötüye kullanma suçundan katılan sanık ... ...’ün beraatine, konut dokunulmazlığını ihlal etme suçundan müşteki sanık ...’ın mahkumiyetine ilişkin hükümler, müşteki sanık ... tarafından temyiz edilmekle, dosya incelenerek gereği düşünüldü;  Katılan sıfatını alabilecek surette suçtan zarar görmüş bulunan, katılan sanık ...’dan şikayetçi olan müşteki sanığın davaya katılması hususunda herhangi bir karar verilmemiş olması karşısında; suçtan zarar gören müşteki sanık ...’ın hükmü temyize hak ve yetkisinin bulunduğu belirlenerek ve 5271 sayılı CMK'nın 237/2 ve 238. maddeleri uyarınca davaya katılmasına karar verilerek yapılan incelemede;  Katılan sanık ...’in evini eşyalı olarak katılan sanık ...’ya kiraladığı, kiralanan evden çamaşır makinesi götürüldüğünü gören tanık ...'in durumu katılan sanık ...’e bildirdiği, katılan sanık ...’in de evde çamaşır makinesinin durup durmadığını kontrol etmek için kendisinde bulunan yedek anahtar ile kiracı ...’nun rızasını almaksızın ikametine girdiği ve kira akdi içerisinde teslim edilen çamaşır makinesinin ikamette olmadığını belirlediği, tarafların birbirinden şikayetçi olduğu, bu suretle katılan sanık ...’nun hizmet nedeniyle güveni kötüye kullanma suçunu, katılan sanık ...’in konut dokunulmazlığını ihlal etme suçunu işlediğinin iddia edildiği olayda;  1- Hizmet nedeniyle güveni kötüye kullanma suçundan katılan sanık ... ...’ün beraatine ilişkin hükmün temyiz incelenmesinde;  Sanık savunması, katılan beyanı, tanık anlatımı ve tüm dosya kapsamına göre katılan sanığın üzerine atılı suçu işlediğine dair mahkumiyete yeter, her türlü şüpheden uzak, kesin ve inandırıcı delil bulunmadığı gerekçesine dayanan mahkemenin beraat hükmünde bir isabetsizlik görülmemiştir.  Yapılan yargılama sonunda, katılan sanığa atılı suçun katılan sanık tarafından işlendiğinin sabit olmadığı gerekçe gösterilerek mahkemece kabul ve takdir kılınmış olduğundan, katılan sanık ...’in bir nedene dayanmayan temyiz itirazlarının reddiyle, hükmün ONANMASINA,  2-Konut dokunulmazlığını ihlal etme suçundan katılan sanık ...’ın mahkumiyetine ilişkin hükmün temyiz incelenmesinde;  Katılan sanığa yüklenen konut dokunulmazlığını ihlal etme suçu nedeniyle açılan kamu davası üzerine verilen hükümden sonra, 02/12/2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile 5271 sayılı CMK'nın 253. ve 254. maddelerinde düzenleme yapıldığı gözetilerek, yeni düzenlemeye göre dosyanın öncelikle bu madde hükmü doğrultusunda uzlaştırma işlemleri yapılmak üzere uzlaşma bürosuna gönderilerek, alınacak uzlaştırma raporu sonucuna göre karar verilmesi gerektiği gözetilmeden, yazılı şekilde katılan sanık hakkında mahkumiyet hükmü verilmesi,  Bozmayı gerektirmiş, katılan sanık ...’in temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA, 26/01/2021 tarihinde oybirliğiyle karar verildi."
}