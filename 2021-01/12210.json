{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Neticesi sebebiyle ağırlaşmış yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanıkların neticesi sebebiyle ağırlaşmış yaralama suçundan mahkumiyetlerine dair; Yalvaç Asliye Ceza Mahkemesinin 18.01.2019 tarih, 2018/775 Esas, 2019/59 Karar sayılı kararı  2) İstinaf başvurularının kabulü ile yeniden hüküm kurularak, sanık ...'un beraatine, sanık ...'un mahkumiyetine dair; Antalya Bölge Adliye Mahkemesi 4. Ceza Dairesinin 25.06.2019 tarih, 2019/648 Esas, 2019/2125 Karar sayılı kararı    Antalya Bölge Adliye Mahkemesi 4. Ceza Dairesinin 25.06.2019 tarih, 2019/648 Esas, 2019/2125 Karar sayılı kararının BAM Cumhuriyet savcısı ve katılan tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  1) Sanık ... hakkında kurulan mahkumiyet hükmüne yönelik temyiz talebinin incelenmesinde;  Hükmolunan cezanın miktarı ve türü gözetildiğinde, 5271 sayılı CMK'nin 286/2-b maddesi uyarınca, ilk derece mahkemelerinden verilen beş yıl veya daha az hapis cezalarını artırmayan bölge adliye mahkemesi kararlarının temyizi mümkün olmadığından, katılanın temyiz isteminin 5271 sayılı CMK'nin 298/1. maddesi uyarınca isteme aykırı olarak REDDİNE,  2) Sanık ... hakkında kurulan beraat hükmüne yönelik temyiz talebinin incelenmesinde;        Sanık hakkında 5237 sayılı TCK’nin 86/1, 87/1-d, 87/3 maddeleri gereğince  cezalandırılması talebiyle açılan kamu davasında ilk derece mahkemesince sanığın TCK'nin 86/1, 87/1-d, 87/1-son, 62 maddeleri uyarınca 4 yıl 2 ay hapis cezası ile mahkumiyetine, Antalya Bölge Adliye Mahkemesi 4. Ceza Dairesi tarafından ise sanığın atılı suçtan beraatine karar verildiği, Yargıtay Ceza Genel Kurulunun 20.03.2018 tarih ve 2018/11-38 Esas ve 2018/113 Karar sayılı kararı uyarınca ilk derece mahkemesince verilen mahkumiyet kararı istinaf mercii tarafından beraat kararı verilerek hüküm türü değiştirildiğinden, hükmün temyizi kabil kararlardan olduğu belirlenerek yapılan incelemede;  Antalya Bölge Adliye Mahkemesi 4. Ceza Dairesinin 25.06.2019 tarih, 2019/648 Esas, 2019/2125 Karar sayılı “istinaf başvurusunun kabulü ile yeniden hüküm kurulmak suretiyle sanığın kasten yaralama suçundan beraatine ilişkin” hükmünün tüm dosya kapsamına göre hukuka uygun olduğu anlaşıldığından; BAM Cumhuriyet savcısı ve katılanın yerinde görülmeyen temyiz sebeplerinin reddiyle, CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Yalvaç Asliye Ceza Mahkemesine, kararın bir örneğinin ise Antalya Bölge Adliye Mahkemesi 4. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 25.01.2021 gününde oy birliğiyle karar verildi."
}