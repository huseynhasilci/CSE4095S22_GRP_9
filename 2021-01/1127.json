{
    "Dairesi": "5.Hukuk Dairesi",
    "Mahkemesi": "Asliye Hukuk Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki kamulaştırmasız el atılan taşınmaz bedelinin tahsili davasından dolayı yapılan yargılama sonunda: Davanın kabulüne dair verilen yukarıda gün ve sayıları yazılı hükmün Yargıtay'ca incelenmesi, davalı idare vekilince verilen dilekçe ile istenilmiş olmakla, dosyadaki belgeler okunup uyuşmazlık anlaşıldıktan sonra gereği görüşülüp düşünüldü:   Dava, kamulaştırmasız el atılan taşınmaz bedelinin tahsili istemine ilişkindir.  Mahkemece uyulan bozma kararı gereğince inceleme ve işlem yapılarak hüküm kurulmuş, karar davalı idare vekilince temyiz edilmiştir.  Mahkemece bozmaya uyulmuş ise de, gerekleri tam olarak yerine getirilmemiştir. Şöyle ki;  1-Dava konusu taşınmazın fen bilirkişisi raporunda A ile gösterilen 268,45 m2’lik kısmında değer azalış bedeline hükmedilmemesi yönünde bozma yapıldığı halde, bozma sonrası bu kısımda %20 değer azalış bedeline hükmedilmesi,  2-Davanın kısmen kabul, kısmen reddine karar verildiği halde, reddedilen kısım yönünden davalı lehine vekalet ücretine hükmedilmesi gerekirken yanlış gerekçe ile vekalet ücreti takdir edilmemesi,  Doğru görülmemiştir.  Davalı idare vekilinin temyiz isteminin kabulü ile açıklanan nedenlerle hükmün BOZULMASINA, peşin alınan temyiz harcının istenildiğinde iadesine ve temyize başvurma harcının Hazineye irad kaydedilmesine, 18/01/2021 gününde oybirliğiyle karar verildi."
}