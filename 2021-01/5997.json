{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit,hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, temyiz isteğinin reddi    Bölge Adliye Mahkemesince verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  A-Sanık hakkında hakaret suçundan kurulan hükme yönelik temyiz isteminin incelenmesinde; itiraz kanun yoluna tabi İzmir Bölge Adliye Mahkemesi 9. Ceza Dairesinin 12.04.2018 gün ve 2018/303 Esas, 2018/1029 Karar sayılı kararı için İzmir Bölge Adliye Mahkemesi 9. Ceza Dairesince verilen 16.12.2019 gün ve 2018/303 esas, 2018/1029 karar sayılı ek kararda hakaret suçuna yönelik verilen kararın yok hükmünde olduğu belirlenerek yapılan incelemede;  Sanık hakkında TCK'nın 125/1-4. maddesi kapsamındaki hakaret suçundan hükmolunan adli para cezasına yönelik istinaf başvurusunun 5271 sayılı CMK’nin 279/1-b maddesi uyarınca kesinlik nedeniyle reddine dair İzmir Bölge Adliye Mahkemesi 9. Ceza Dairesinin 12.04.2018 tarihli kararının temyizi kabil olmayıp, bu kararın 5271 sayılı CMK’nin 279/1. maddesinin son cümlesi uyarınca itiraz kanun yoluna tabi olması ve dolayısıyla başvurunun bu doğrultuda değerlendirilmesi gerektiği anlaşıldığından, sanık ...'ın temyiz davası isteği hakkında KARAR VERMEYE YER OLMADIĞINA,  B-Sanık hakkında tehdit suçundan kurulan hükme yönelik temyiz isteminin incelenmesinde;  İlk derece Mahkemesince hükmolunan cezanın miktarı ve türü gözetildiğinde, 5271 sayılı CMK'nın 286/2-a maddesi uyarınca, ilk derece mahkemelerinden verilen beş yıl veya daha az hapis cezaları ile miktarı ne olursa olsun adlî para cezalarına karşı istinaf başvurusunun esastan reddine dair bölge adliye mahkemesi kararlarının temyiz edilmelerinin mümkün olmadığı ve bu nedenle İzmir Bölge Adliyesi Mahkemesi 9. Ceza Dairesince verilen temyiz isteğinin reddine ilişkin 16.12.2019 gün ve 2018/303 esas, 2018/1029 karar sayılı ek kararda bir isabetsizlik bulunmadığından, tebliğnameye uygun olarak, bu karara yönelik sanık ...'ın TEMYİZ İSTEMİNİN REDDİNE,  28/02/2019 tarihinde yürürlüğe giren 7165 sayılı Kanun’un 8. maddesi ile değişik 5271 sayılı CMK’nın 304/1. maddesi gereğince \"dosyanın Bergama 3. Asliye Ceza Mahkemesine, kararın bir örneğinin ise İzmir Bölge Adliye Mahkemesi 9. Ceza Dairesine gönderilmek üzere\" Yargıtay Cumhuriyet Başsavcılığına TEVDİİNE, 19/01/2021 tarihinde oy birliğiyle karar verildi."
}