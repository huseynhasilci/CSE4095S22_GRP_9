{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, konut dokunulmazlığının ihlali",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir. Ancak;  1-Sanıkların, olay günü saat 01:30 sıralarında, müşteki ...’ın şantiye şefi olduğu, henüz inşaatı bitmemiş, ... İlköğretim Okulu’nun zemin katında bulunan ve inşaat alanı içinde bulunan konteynırlara elektrik çekmek için kullanılan kabloları çalmaları şeklinde gerçekleşen eylemlerine uyan, TCK’nun 142/1-e maddesine göre sanıklar hakkında uygulama yapılması gerektiğinin gözetilmemesi,  2-Sanıkların olay günü inşaat halindeki ... İlköğretim Okulu’na girerek kabloları çaldıkları, inşaat alanında bulunan konteynırların içinden ise herhangi bir şey çalmadıklarının anlaşılması karşısında; unsurları oluşmayan konut dokunulmazlığının ihlali suçundan sanıkların beraati yerine yazılı şekilde mahkumiyetlerine karar verilmesi,  3-T.C. Anayasa Mahkemesi'nin, TCK'nın 53. maddesine ilişkin olan, 2014/140 Esas ve 2015/85 Karar sayılı iptal kararının, 24.11.2015 gün ve 29542 sayılı Resmi Gazete'de yayımlanmış olması nedeniyle iptal kararı doğrultusunda TCK'nın 53. maddesindeki hak yoksunluklarının yeniden değerlendirilmesinde zorunluluk bulunması,  Bozmayı gerektirmiş, sanık ... ve sanık ... müdafinin temyiz itirazları bu itibarla yerinde görülmüş olduğundan hükümlerin bu sebepten dolayı isteme aykırı olarak BOZULMASINA, 26/01/2021 gününde oy birliğiyle karar verildi."
}