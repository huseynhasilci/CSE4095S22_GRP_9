{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ANKARA 11. Ağır Ceza Mahkemesi   Hüküm : Beraat (her iki sanık hakkında)    Dosya incelendi.  GEREĞİ GÖRÜŞÜLÜP DÜŞÜNÜLDÜ:  A-Sanık ... hakkında verilen beraat hükmünün incelenmesinde:  1)14.06.2014 tarihli olay tutanağı ve tüm dosya kapsamına göre; suç tarihinde sanık ...'in ... plakalı araç ile uyuşturucu madde nakli yapacağı bilgisinin alınması üzerine durdurulan araçta, sanık ...'in eşi olan diğer sanık ...'nin üzerinden net 1,32 gram eroin, şoför koltuğunun altında 2 adet poşet içerisinde toplam net 8,79 gram eroin ve aracın ön konsol orta kısmında bulunan sigara küllüğü içerisinde net 0,14 gram eroin ele geçirildiği anlaşılmakla; uyuşturucu maddelerin edinilen bilgiyi doğrulayacak şekilde ele geçirilmesi, miktarı, farklı yerlerde ve ayrı ayrı paketler halinde olması hususları birlikte değerlendirildiğinde, ticari amaçlı uyuşturucu madde bulundurduğu anlaşılan sanığın atılı suçtan mahkumiyeti yerine, yerinde olmayan gerekçe ile yazılı şekilde beraatine karar verilmesi,  Kabule göre;  2)Ankara Kriminal Polis Laboratuvarı Müdürlüğü'nce suça konu uyuşturucu maddelerden alınan tanık numunelerin de müsadere edilmesi gerektiğinin gözetilmemesi,  3)5237 sayılı TCK'nın 54/4. maddesi yerine, 54. maddesi uyarınca müsadere kararı verilmesi,  4)Ankara Cumhuriyet Başsavcılığı Adli Emanetinin 2014/10894 sırasında kayıtlı \"2 adet küçük kilitli poşet,1 adet şeffaf poşet parçası,1 adet şeffaf jelatin parçası'nın\" dosyada delil olarak saklanılmasına karar verilmesi gerektiği halde müsaderesine karar verilmesi,  Kanuna aykırı, Cumhuriyet savcısının temyiz itirazları bu nedenle yerinde olduğundan, hükmün BOZULMASINA,  B-Sanık ... hakkında verilen beraat hükmünün incelenmesinde:  14.06.2014 tarihli olay tutanağı ve tüm dosya kapsamına göre; sanık ...'in eşi olan diğer sanık ...’nin uyuşturucu madde ticareti yapma suçuna iştirak ettiğine ilişkin şüpheyi aşan kesin delil bulunmadığı, ancak sabit olan eyleminin arama yapmak üzere aracı durduran kolluk görevlilerini görünce, eşi olan diğer sanık ...'e ait uyuşturucu maddeyi alıp üzerinde gizlemekten ibaret olduğu, bu nedenle sanığın ek savunma hakkı da verilmek suretiyle TCK’nın 281. maddesinin birinci fıkrasında tanımlanan ''suç delillerini gizleme'' suçundan mahkûmiyeti yerine, yerinde olmayan gerekçe ile yazılı şekilde beraatine karar verilmesi,  Kanuna aykırı, Cumhuriyet savcısının temyiz itirazları bu nedenle yerinde olduğundan, hükmün BOZULMASINA,20.01.2021 tarihinde oy birliği ile karar verildi."
}