{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "29",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; “ziraat bilirkişisi raporunun çelişkili olduğu, dava konusu taşınmazın diğer taşınmazlarla aynı özellikleri gösterdiğinin belirtilmesine rağmen tarım arazisi raporunun verildiği, taşınmaz üzerindeki hafriyatın yol çalışmasından kaynaklanıp kaynaklanmadığının araştırılmadığı, yol çalışmasından kaynaklanıyorsa yolun ne zaman açıldığı, hafriyat öncesinde taşınmazın niteliği ve üzerindeki zilyetliğinin değerlendirilmediği belirtilerek; doğru sonuca ulaşılabilmesi için mahallinde yeniden keşif yapılarak önceki ziraat bilirkişisi raporundaki çelişkileri giderecek şekilde taşınmazın niteliği, üzerindeki bitki örtüsü, toprak yapısı, hafriyatın taşınmaza etkisi hususlarında komşu taşınmazlarla karşılaştırılmalı değerlendirmeyi ve taşınmazın değişik yönlerden çekilmiş fotoğraflarını içeren rapor düzenletilmesi ve sonucuna göre karar verilmesi\" gereğine değinilmiştir. Mahkemece, bozma ilamına uyularak yapılan yargılama sonunda davanın kabulüne, çekişmeli 119 ada 47 parsel sayılı taşınmazın tapu kaydının iptali ile davacı adına tapuya kayıt ve tesciline karar verilmiş; hüküm, davalı Hazine temsilcisi tarafından temyiz edilmiştir.  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 29.01.2021 gününde oybirliğiyle karar verildi."
}