{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın TCK'nın 158/1-c,52,53maddeleri gereğince mahkumiyet (2 sanık hakkında ayrı ayrı )    Sanıkların nitelikli dolandırıcılık suçundan mahkumiyetine ilişkin hükümler sanıklar tarafından temyiz edilmekle dosya incelenerek gereği düşünüldü:  Sanık ...'in ,yaşlı olan ve algılaması zayıflayan katılanın yanına giderek kaza yaptığını, Almanya'dan geldiğini, elinde bulunan fotoğraf makinası satmak için fotoğrafçıya girdiğini, ancak çok az bedel verdiklerini ve yine bu sebepten ötürü mağduriyet yaşadığını söylemek suretiyle katılanın ilgisini çektiği ve kendisini bir anlamda acındırdığı, bilahare sanıkların önceden planladıkları senaryo çerçevesinde diğer sanık ...'un sanık ... ve katılanın yanına geldiği ve sanki daha önceden gerçekleşmiş gibi sanık ... ile güya babası arasındaki fotoğraf makinesi alışverişine ilişkin tartışma sebebiyle özür dilediği ve fotoğraf makinesini satın almak istediğini belirttiği , sanık ...'in ise \"ben onun parasını almam, başka para olursa satarım\" demesi üzerine, sanık ...'un fotoğraf makinesi bedelini sanık ...'e katılanın ödemesini kendisinin de katılana bu bedeli geri vereceğini söylediği, katılanın kendisine yönelik sergilenen senaryoyu algılayamaması sebebiyle 750 TL 'yi sanık ...'e verdiği, sanıkların fotoğraf makinesini ve 750 TL parayı aldıktan sonra katılanın yaşlı olmasından da faydalanarak birden ortadan kayboldukları, sanıkların bu şekilde üzerlerine atılı suçu işledikleri iddia olunan somut olayda; sanıkların savunması, katılan beyanı, kamera kaydı ve tüm dosya kapsamı birlikte değerlendirildiğinde sanıkların üzerlerine atılı suçları işlediğine yönelik mahkeme kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanıkların asgari hadden uzaklaşarak ceza verildiğine ilişkin temyiz itirazlarının reddiyle hükümlerin ONANMASINA, 26/12/2021 tarihinde oybirliği ile karar verildi."
}