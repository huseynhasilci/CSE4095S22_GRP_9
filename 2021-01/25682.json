{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  Davaya katılma hakkı olan ve duruşmada şikayetçi olduğunu ve davaya katılma talebi bulunan müşteki sanık ...'ın katılma istemi konusunda bir karar verilmemiş ise de; CMK.nın 237/2. maddesi uyarınca davaya katılan olarak kabulüne karar verilerek yapılan incelemede;  1-) Sanık ... hakkında mağdur ...'a yönelik kişiyi hürriyetinden yoksun kılma; mağdur ...'a yönelik silahla kasten yaralama suçundan kurulan hükümlere yönelik yapılan temyiz incelemesinde;  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanık müdafiinin, atılı suçların yasal unsurlarının oluşmadığına, haksız tahrik ya da meşru savunma hükümlerinin uygulanması gerektiğine, lehe hükümlerin uygulanmadığına yönelik temyiz itirazının reddiyle hükmün ONANMASINA,  2-) Sanık ... hakkında katılan ...'a yönelik vücutta kemik kırığı oluşacak şekilde kasten yaralama suçundan kurulan hükme yönelik yapılan temyiz incelemesinde;  Oluş ve tüm dosya kapsamına göre, olay günü katılan ...'ın mağdur ...'ı kaçırmak için elinde bıçakla kapının önünde durup bıçağı rastgele savurduğu sırada ...'un elinden yaraladığı, bunun üzerine sanık ...'ın, gerek bıçakla saldırılarını defetmek, gerekse ...'ı kaçırmasını engellemek amacıyla katılana yönelik gerçekleştirdiği yaralama eyleminin orantılı ve ölçülü olması karşısında, fiilini meşru savunma altında gerçekleştirdiği gözetilmeyerek, 5237 sayılı TCK.nın 25/1. ve 5271 sayılı CMK'nın 223/2-d maddeleri uyarınca beraat karar verilmesi gerekirken eylemin haksız tahrik altında gerçekleştiği kabul edilerek yazılı şekilde mahkumiyet hükmü kurulması,  Yasaya aykırı, katılan ...'ın temyiz itirazı bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi gereğince uygulanması gereken 1412 sayılı CMUK.nın 321. maddesi uyarınca BOZULMASINA, 14.01.2021 gününde oybirliğiyle karar verildi."
}