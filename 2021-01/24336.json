{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK.'nun 223/2-a maddesi uyarınca beraat    Dolandırıcılık suçundan sanığın beraatine ilişkin hüküm katılan vekili tarafından temyiz edilmekle, dosya incelenerek gereği düşünüldü;  Katılanın, ilk eşinden olan oğlu ....'nın teklifi üzerine, oğlunun evinde yaşamaya başladığı, katılana ikinci eşinin ölümü nedeniyle miras olarak intikal eden hisseli gayrimenkülün satış bedeli olarak 50.000 TL ödeneceği, katılanın gelini olan sanığın, bu durumu öğrendikten sonra parayı katılandan almak için plan yaptığı, gayrimenkul satışının aracısı olan şahıs ile görüşerek satış parasını Halk Bankası .... şubesine getirilmesini sağladığı, paranın Ziraat Bankasındaki emekli maaşı hesabına yatacağını zanneden katılanı Halk Bankası .... şubesine götürdüğü ve bekleme bölümünde oturtup beklemesini söylediği, parayı buraya getiren aracı şahıstan aldığı, hesabına yatırdığı, katılanın maaş günü 50.000 TL'sini sorması üzerine, sanığın söz konusu parayı maaş hesabına değil, ....'nın hesabına yatırdığını söylediği, bu suretle sanığın dolandırıcılık suçunu işlediğinin iddia edildiği olayda; sanık savunması, katılan beyanı, tanık beyanları ve tüm dosya kapsamına göre; sanığın aşamalardaki savunmalarında 50.000 TL'yi aldığını ancak bunu katılanın ilk eşinden olan oğlu ....'ya hibe olarak verdiğini, katılanın ise parayı bağışlamadığını ve banka şubesinde gelini olan sanığa söz konusu parayı kendi hesabına yatırmasını istediğini beyan ettiği anlaşılmakla sanığın uzlaşma kapsamında kalan basit dolandırıcılık suçundan mahkumiyeti yerine yazılı şekilde beraatine hükmedilmesi,  Bozmayı gerektirmiş, katılan vekilinin temyiz itirazları bu itibarla yerinde görülmüş olduğundan, hükmün bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, 13.01.2021 tarihinde oybirliğiyle karar verildi."
}