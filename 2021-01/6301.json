{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Yerel Mahkemece verilen hüküm temyiz edilmekle; başvurunun süresi, kararın niteliği ve suç tarihine göre dosya incelendi, gereği görüşülüp düşünüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Olay tutanağı, oluş ve dosya kapsamına göre; sanığa ait nakliye şirketinin tır garajında variller içerisinde 750 litre gümrük kaçağı akaryakıt ele geçirilmesi şeklinde gerçekleşen olayda;  Sanığın savunmasında, şirkete ait araçların yakıt depolarında bulunan, dibe çöken mazotun temizlenmesi esnasında depodan çekilen, atık nitelikteki mazotların varillerde biriktirildiğini, bu mazotların parça temizliğinde kullanıldığını, bu mazotların akaryakıt niteliğini kaybettiğini, varillerde bulunan yakıtı başka araçlarda kullanmadıklarını beyan etmesi, Karadeniz Teknik Üniversitesi'nin 18.02.2014 tarihli bilirkişi raporunda, varillerden alınan numunenin teknik düzenlemelere uygun akaryakıt olmadığı ancak enerji elde etmek amacıyla dizel motorlarda yakıt olarak kullanılabileceğinin mütalaa edilmesi, suça konu akaryakıtın ele geçirildiği işyeri ile akaryakıtın miktarı itibarıyla ticari mahiyette olması karşısında sanığın atılı suçtan mahkumiyetine karar verilmesi gerektiğinin gözetilmemesi,  Kanuna aykırı ve katılan vekilinin temyiz nedenleri bu itibarla yerinde görüldüğünden tebliğnameye uygun olarak, HÜKMÜN 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 20/01/2021 tarihinde oy birliğiyle karar verildi."
}