{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-c maddesi gereğince beraat    Sanıklar hakkında güveni kötüye kullanma suçundan verilen beraat hükümleri katılan vekili tarafından temyiz edilmekle, dosya incelenerek gereği düşünüldü:  Sanıkların, katılana ait... plaka sayılı aracı aylık 1.000 TL karşılığında kiraladıkları, aracı 3 ay kullandıkları halde aracın kira bedelini ödemedikleri, bu süreçte araçta yaklaşık 3.500 TL değerinde hasar oluştuğu, bu suretle sanıkların üzerine atılı suçu işlediklerinin iddia edildiği somut olayda;  Sanıkların savunmaları, katılanın beyanı, tanık anlatımları ile tüm dosya kapsamına göre; katılanın beyanı ile de sabit olduğu üzere suç konusu aracın sanıklara tesliminden önce arızasının var olduğu, sanıklar tarafından aracın tamirinin yaptırıldığı, aracın kullanımı konusunda taraflar arasında sözlü anlaşmanın bulunduğu, sanıkların bu anlaşma şartları nedeniyle ödemeleri gereken kirayı ödemedikleri hususunun hukuki ihtilafa neden olabileceği, bu halde sanıkların zilyedliği kendisine devredilmiş olan mal üzerinde zilyedliğin devri amacı dışında tasarrufta bulunduklarından söz edilmeyeceği, sanıkların suç işleme kastlarının bulunmadığı gerekçelerine dayanan mahkemenin beraat yönünde kabulünde bir isabetsizlik görülmemiştir.  Yapılan yargılama sonunda, yüklenen suçlar açısından sanıkların suç kastı bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin hiçbir gerekçeye dayanmayan temyiz itirazlarının reddiyle hükümlerin ONANMASINA, 20/01/2021 tarihinde oy birliğiyle karar verildi."
}