{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan suça sürüklenen çocuk ...'in, 5237 sayılı Türk Ceza Kanununun 151/1, 31/3 ve 52/2. maddeleri uyarınca 2.400,00 Türk lirası adli para cezası ile cezalandırılmasına dair Hatay 7. Asliye Ceza Mahkemesinin 10/09/2015 tarihli ve  2014/157 Esas, 2015/772 sayılı kararına karşı, Adalet Bakanlığının 15.10.2020 gün ve 94660652-105-31-9745-2020-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığının 27.10.2020 gün ve 2020/93118 sayılı kanun yararına bozma talebi ile Dairemize gönderildiği,    MEZKUR İHBARNAMEDE;    Dosya aslının, Hatay 7. Asliye Ceza Mahkemesince verilen kararın Yargıtay 13. Ceza Dairesinin 04/11/2019 tarihli ve 2019/7841 Esas, 2019/15927 sayılı ilâmı ile kısmen bozulması nedeniyle yeniden yargılama yapılmak üzere mahkemesinde derdest bulunduğu anlaşılmakla, onaylı dosya sureti üzerinden yapılan incelemede;  Benzer bir olay sebebiyle Yargıtay 17. Ceza Dairesinin 25/09/2018 tarihli ve 2016/8681 Esas, 2018/11178 Karar sayılı ilamında yer alan \"...Sanığın, müştekiye ait motosikleti çalmak amacıyla direksiyon kilidini kırması şeklinde gerçekleşen eyleminde, hırsızlık suçunun konusu olan motosiklet ile mala zarar verme suçunun konusunun aynı olması ve korunan hukuki yararın tek olması karşısında; ayrıca mala zarar verme suçunun oluşmayacağı gözetilmeden bu suçtan beraati yerine, mahkumiyetine karar verilmesi,  Bozmayı gerektirmiş...\" şeklindeki açıklamalar nazara alındığında, sanığın müştekiye ait motosikletin kablolarını keserek düz kontak yaptırmak suretiyle çalıştırarak motosikleti bulunduğu yerden başka bir yere götürmesi şeklinde gerçekleşen somut olaya ilişkin yapılan yargılama sonucunda, mahkemece hırsızlık suçunun yanı sıra mala zarar verme suçundan da sanığın mahkûmiyetine karar verildiği anlaşılmakta ise de, hırsızlık suçunun konusunu oluşturan mala zarar verme eyleminin bir bütün olarak hırsızlık suçu kapsamında kalacağı, ayrıca mala zarar verme suçunu oluşturmayacağı gözetilmeden, yazılı şekilde karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Oluş ve dosya içeriğine göre, suça sürüklenen çocuğun müştekiye ait motosikletin kablolarını keserek düz kontak yaptırmak suretiyle çalıştırarak motosikleti bulunduğu yerden başka bir yere götürmesi şeklinde gerçekleşen olayda mala zarar verme suçunun konusunun hırsızlık suçunun konusu ile aynı olduğunun anlaşılması karşısında, mala zarar verme suçunun yasal unsurlarının oluşmadığı gözetilmeden, suça sürüklenen çocuğun beraati yerine yazılı biçimde mahkumiyetine karar verilmesi nedeniyle kanun yararına bozma istemi yerinde görüldüğünden KABULÜ ile, mala zarar verme suçundan suça sürüklenen çocuk ... hakkında Hatay 7. Asliye Ceza Mahkemesinin 10/09/2015 tarihli ve 2014/1571 Esas, 2015/772 Karar sayılı kararının, 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle, unsurları oluşmayan mala zarar verme suçundan suça sürüklenen çocuk ...'in BERAATİNE, tayin olunan cezanın çektirilmemesine, 27/01/2021 tarihinde oy birliğiyle karar verildi."
}