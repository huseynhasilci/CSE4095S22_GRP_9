{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1) Sanığın kasten yaralama suçundan mahkumiyetine dair; Ankara 35. Asliye Ceza Mahkemesinin 07/12/2017 gün ve 2017/581 Esas, 2017/1334 Karar sayılı kararı  2) İlk derece mahkemesinin kararının kaldırılarak yeniden hüküm kurulması suretiyle sanığın kasten yaralama suçundan mahkumiyetine dair; Ankara Bölge Adliye Mahkemesi 1. Ceza Dairesinin 19/04/2019 gün ve 2018/872 Esas, 2019/1071 Karar sayılı kararı    Ankara Bölge Adliye Mahkemesi 1. Ceza Dairesinin 19.04.2019 gün ve 2018/872 Esas, 2019/1071 Karar sayılı kararının sanık tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  İlk derece mahkemesinin sanık hakkında 5237 sayılı TCK’nin 86/1, 87/3, 29, 62. maddeleri gereğince verdiği 4.000,00 TL adli para cezasına dair kararın bölge adliye mahkemesince kaldırılarak, sanığın 5237 sayılı TCK’nin 86/1, 86/3-e, 87/1-d, 29, 62, 53. maddeleri gereğince 3 yıl 1 ay 15 gün hapis cezasına mahkum edilmiş olması nedeniyle 5271 sayılı CMK’nin 286/2-b maddesi gereğince hükmün temyizi kabil kararlardan olduğu belirlenerek yapılan incelemede;  Sanığın, mağduru ağır (6.) dereceli kemik kırığına ve yaşamını tehlikeye sokan bir duruma neden olacak şekilde kasten yaraladığı olayda; birden fazla nitelikli halin ihlali ile atılı suçu işleyen sanık hakkında, meydana gelen zararın ağırlığı ve 5237 sayılı TCK'nin 3. maddesinde belirtilen cezada orantılılık ilkesi dikkate alınarak TCK'nin 86/1. maddesi gereğince temel cezaya hükmedilirken neticeye etkili olacak şekilde alt sınırdan uzaklaşılması gerektiğinin gözetilmemesi aleyhe temyiz olmadığından bozma nedeni yapılmamıştır.      Ankara Bölge Adliye Mahkemesi 1. Ceza Dairesinin 19.04.2019 gün ve 2018/872 Esas, 2019/1071 Karar sayılı “ilk derece mahkemesinin kararının kaldırılarak yeniden hüküm kurulması suretiyle sanığın kasten yaralama suçundan mahkumiyetine dair” hükmünün tüm dosya kapsamına göre hukuka uygun olduğu anlaşıldığından; sanığın yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Ankara 35. Asliye Ceza Mahkemesine, kararın bir örneğinin ise Ankara Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 25.01.2021 gününde oy birliğiyle karar verildi."
}