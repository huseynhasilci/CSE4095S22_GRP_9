{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit (sanık ...), beden veya ruh sağlığını bozacak şekilde cinsel saldırı (sanık ...)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık ...'in atılı suçtan mahkumiyetine, sanık ...'ın eylemi cinsel saldırı kabul edilerek şikayet yokluğu nedeniyle kamu davasının düşmesine    İlk derece mahkemesince verilen hükümler temyiz edilmekle, başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Sanık ... hakkında cinsel saldırı suçundan kurulan hükmün temyiz incelemesinde;  Sanığın, olay günü aynı odada uyudukları sırada birinci derece kayın hısmı olan kayın validesi katılanın kalçasını okşama şeklinde gerçekleşen eylemde her ne kadar cinsel saldırı suçunun temel şekline ilişkin soruşturma ve kovuşturma yapılması mağdurun şikayetine bağlı ise de, 5237 sayılı TCK'nın 102. maddesinin üçüncü fıkrasında düzenlenip, temel ceza da artırım yapılmasını öngören nitelikli hallerin gerçekleşmesi durumunda soruşturma ve kovuşturma yapılmasının şikayete bağlı olmadığı nazara alınarak toplanan tüm deliller birlikte değerlendirilmek suretiyle sanığın hukuki durumunun tayin ve takdiri gerekirken yazılı şekilde müsnet suçun şikayete tabi suçlardan olduğu kabul edilip, kanuni süresinden sonra şikayette bulunulduğu gerekçesiyle kamu davasının düşürülmesine karar verilmesi,  Sanık ... hakkında tehdit suçundan kurulan hükmün temyiz incelemesine gelince;  02.12.2016 tarihli Resmi Gazete'de yayımlanarak yürürlüğe giren 6763 sayılı Kanunun 34. maddesiyle değişik 5271 sayılı CMK'nın 253. maddesi ile anılan maddeye eklenen fıkraya göre uzlaşma hükümlerinin yeniden düzenlendiği ve sanığın işlediği TCK'nın 106/1. maddesi kapsamındaki tehdit suçunun uzlaştırma kapsamında bulunduğu anlaşılmakla, 5237 sayılı Türk Ceza Kanununun 2 ile 7. maddeleri de gözetilerek, uzlaştırma işlemi uygulanarak sonucuna göre karar verilmesi, uzlaşma sağlanamaması halinde ise müsnet suçun üst sınırının iki yıl veya daha az süreli hapis cezasını gerektirmesi ve mahkemece mahkumiyet hükmü kurulmasının ardından 17.10.2019 tarihinde yürürlüğe giren 7188 sayılı Kanunla yeniden düzenlenen 5271 sayılı CMK’nın 251. maddesindeki basit yargılama usulüne dair kanuni düzenlemeden sonra 7188 sayılı Kanunun geçici 5. maddesinin 1/c bendine yönelik olarak 19.08.2020 günlü, 31218 sayılı Resmi Gazete’de yayımlanarak yürürlüğe giren Anayasa Mahkemesinin 25.06.2020 tarih ve 2020/16 Esas-2020/33 sayılı Kararı ile 5271 sayılı Ceza Muhakemesi Kanununa 7188 sayılı Kanunun 31. maddesiyle eklenen geçici 5. maddesinin (d) bendinde yer alan “kovuşturma evresine geçilmiş” ibaresinin, aynı bentte yer alan \"basit yargılama usulü” yönünden Anayasaya aykırı bulunarak iptal edilmesi karşısında, anılan karara istinaden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, katılan...vekili ile sanık ... müdafisinin temyiz itirazları bu itibarla yerinde görüldüğünden, esası incelenmeyen hükümlerin 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi gereğince BOZULMASINA, 19.01.2021 tarihinde oy birliğiyle karar verildi."
}