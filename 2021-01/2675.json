{
    "Dairesi": "1.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (KANUN YARARINA BOZMA İSTEMİ)      Kasten yaralama suçundan sanık ...'in mahkûmiyetine dair ... 5. Ağır Ceza Mahkemesinin 07/09/2015 tarihli ve 2015/220 esas, 2015/201 sayılı kararının Yargıtay 1. Ceza Dairesinin 13/03/2017 tarihli ve 2015/6209 esas, 2017/740 sayılı kararı ile düzeltilerek onanması suretiyle kesinleşerek infazına geçilmesini müteakip, hükümlünün ... 5. Ağır Ceza Mahkemesinin 2009/264 esas, 2010/363 karar sayılı dava dosyasında gözaltında ve tutuklulukta geçirdiği sürelerin mahsup edilmesi talebinin reddine dair ... 5. Ağır Ceza Mahkemesinin 14/07/2017 tarihli ve 2009/264 esas, 2010/363 sayılı ek kararına karşı yapılan itirazın reddine ilişkin ... 6. Ağır Ceza Mahkemesinin 11/08/2017 tarihli ve 2017/991 değişik iş sayılı kararı ile ilgili olarak;  Dosya kapsamına göre, her ne kadar ... 5. Ağır Ceza Mahkemesi tarafından mahsup talebi reddedilmiş ise de, sanığın ... 5. Ağır Ceza Mahkemesinin 2009/264 esas, 2010/363 sayılı kararı ile verilen 2 yıl 1 ay hapis cezasının infazı sırasında bu mahkemedeki gözaltı ve tutukluluktaki geçen sürenin şartlı tahliyeye mahsup edilmesine rağmen, hükümlünün halen mahsup edilebilir fazladan tutuklulukta kaldığı süre bulunduğu, inceleme konusu dosyamızdaki suçun 14/06/2011 tarihinde işlendiği, oysa ... 5. Ağır Ceza Mahkemesinin 2009/264 esas sayılı dosyasındaki kararın 02/02/2013 tarihinde kesinleştiği nazara alındığında, 5237 sayılı Türk Ceza Kanunu'nun 63. maddesindeki mahsup koşullarının oluştuğu gözetilmeksizin, itirazın kabulü yerine, yazılı şekilde reddine karar verilmesinde isabet görülmediğinden bahisle 5271 Sayılı Ceza Muhakemesi Kanunu’nun 309.maddesi uyarınca anılan kararın bozulması lüzumu Yüksek Adalet Bakanlığı Ceza İşleri Genel Müdürlüğü'nün 21/03/2018 gün ve 94660652-105-35-12121-2017-Kyb sayılı yazılı istemlerine müsteniden Yargıtay Cumhuriyet Başsavcılığının tebliğnamesi ile Dairemize ihbar ve dava evrakı gönderilmekle, incelenerek gereği düşünüldü;    TÜRK MİLLETİ ADINA    Kanun yararına bozma talebine dayanılarak Yargıtay Cumhuriyet Başsavcılığınca düzenlenen tebliğnamedeki bozma isteği incelenen dosya kapsamına göre yerinde görüldüğünden, ... 6. Ağır Ceza Mahkemesinin 11/08/2017 tarihli ve 2017/991 değişik iş sayılı kararının 5271 sayılı CMK'nin 309. maddesi uyarınca KANUN YARARINA BOZULMASINA, diğer işlemlerin yapılabilmesi için dosyanın Mahkemesine gönderilmek üzere Yargıtay Cumhuriyet Başsavcılığına TEVDİİNE, 18/01/2021 gününde oy birliğiyle karar verildi."
}