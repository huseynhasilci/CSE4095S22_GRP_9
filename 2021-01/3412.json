{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    5271 sayılı CMK’nin 231/8-son cümlesi uyarınca, 25.03.2008 olan suç tarihinden hükmün açıklanmasının geri bırakılması kararının kesinleştiği 29.01.2010 tarihine kadar bazı kesintilerle dava zamanaşımı süresinin işlediği, bu tarihten sonra denetim süresi içinde işlenen kasıtlı suçtan dolayı verilen mahkûmiyet hükmü nedeniyle ihbar üzerine dosyanın yeniden ele alındığı, böylelikle hükmün açıklanmasının geri bırakılması kararının kesinleştiği 29.01.2010 tarihinden, deneme süresi içinde ikinci suçun işlendiği 25.03.2011 tarihine kadar dava zamanaşımının durduğu gözetilerek yapılan incelemede;  1-Belgede sahtecilik suçlarında aldatma niteliğinin bulunup bulunmadığının takdirinin ... ait olduğu gözetilerek; 5271 sayılı CMK'nin 217/1. maddesi de dikkate alınıp, Hakkari Eğitim Merkezi ve Akşam Sanat Okulu Müdürlüğünden, suç tarihine yakın tarihlerde düzenlenen yetişkinler ikinci kademe eğitimi başarı belgesi aslı temin edilerek, suç konu belge ile karşılaştırılmak suretiyle duruşmada incelenmesi, aldatıcılık niteliğinin ne şekilde oluştuğunun kararda tartışılıp değerlendirilmesi, denetime olanak verecek şekilde belge asıllarının dosya içine konulması, sonucun göre sanığın hukuki durumunun takdir ve tayini gerekirken eksik inceleme ile hüküm kurulması,  2-Sanık hakkında bozma öncesi verilen 15.07.2014 tarihli kararda hapis cezasının 5237 sayılı TCK'nin 51. maddesi gereğince ertelenmesine karar verildiği, 5320 sayılı Kanun'un 8/1. maddesi gereğince halen uygulanması gereken 1412 sayılı CMUK'nin 326/son maddesi uyarınca bozmadan önce verilen hükmün yalnızca sanık müdafii tarafından temyiz edilmiş olması nedeni ile erteleme hükmünün kazanılmış hak teşkil ettiğinin gözetilmemesi,  3-25.03.2008 olan suç tarihinin, gerekçeli karar başlığında 23.03.2008 olarak yanlış gösterilmesi,  Yasaya aykırı, sanık ve müdafinin temyiz nedenleri bu itibarla yerinde görülmüş olduğundan, hükmün bu sebeplerden dolayı 5320 sayılı Kanun’un 8/1. maddesi gereğince uygulanması gereken, 1412 sayılı CMUK'nin 321. maddesi uyarınca BOZULMASINA, 19.01.2021 tarihinde oybirliği ile karar verildi."
}