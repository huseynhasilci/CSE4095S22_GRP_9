{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : SAMSUN Bölge Adliye Mahkemesi 7. Ceza Dairesi   Hüküm : 1- Mahkûmiyet ve Beraat :Trabzon 1. Ağır Ceza Mahkemesi 18/01/2019 tarih, 2018/457 esas ve 2019/47 karar  2- İstinaf isteminin esastan reddi kararı : Samsun Bölge Adliye Mahkemesi 7. Ceza Dairesi, 13.11.2019 tarih, 2019/2181 esas ve 2019/2134 karar    Bölge Adliye Mahkemesince verilen hüküm sanıklar ... ve ... müdafii ve Cumhuriyet savcısı tarafından temyiz edilmekle, temyiz edenlerin sıfatı, başvuruların süresi, kararın niteliği, ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ :  A- Sanıklar ... ve ... hakkında verilen istinaf isteminin esastan reddine dair hükme yönelik temyiz isteğinin incelenmesinde:  Hükümlerin sanık müdafii tarafından temyiz edilmesinden sonra, sanıkların Trabzon E Tipi Kapalı Ceza İnfaz Kurumu Müdürlüğünden gönderdikleri 30/11/2020 havale tarihli dilekçelerindeki “... cezamı kabul ediyorum, dosyamın onaylanmasını istiyorum ve temyiz hakkımdan feragat ediyorum ...” şeklindeki beyanlarının temyiz isteğinden vazgeçme niteliğinde olduğu anlaşıldığından, temyizden vazgeçme nedeniyle hükümlerin İNCELENMESİNE YER OLMADIĞINA,  B- Sanık ... hakkında verilen istinaf isteminin esastan reddine dair hükme yönelik temyiz isteğinin incelenmesinde:  Hükmün sanık müdafiine tebliğ edilmesinden sonra, sanığın tutuklu bulunduğu Ceza İnfaz Kurumu Müdürlüğü aracılığı ile mahkemeye gönderdiği 05.12.2019 havale tarihli dilekçesindeki “...cezamın onanmasını ve Yargıtaya gönderilmemesini talep ederim.\" şeklindeki talebinin, temyiz isteğinden vazgeçme niteliğinde olduğu ve hakkındaki mahkûmiyet hükmünün mahkemece kesinleştirildiği anlaşıldığından, temyizden vazgeçme nedeniyle hükmün İNCELENMESİNE YER OLMADIĞINA,  C- Sanık ... hakkında verilen istinaf isteminin esastan reddine dair hükme yönelik temyiz isteğinin incelenmesinde:  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınarak, Cumhuriyet savcısının temyiz dilekçesinde belirttiği temyiz sebeplerinin hükmün hukuki yönüne ilişkin olduğu değerlendirilerek, anılan sebeplere bağlı olarak yapılan incelemede,  Dosyadaki bilgi ve belgelere, sanığın evinde ele geçirilen maddelere ve sanık ... ve ...'nın beyanlarına göre; sanığın uyuşturucu madde ticareti yapma suçundan mahkûmiyeti yerine dosya kapsamına uygun düşmeyen gerekçe ile beraatine karar verilmesi,  Yasaya aykırı, Cumhuriyet savcısının temyiz itirazı bu nedenle yerinde olduğundan, hükmün BOZULMASINA,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1.maddesi uyarınca dosyanın Trabzon 1. Ağır Ceza Mahkemesine, kararın bir örneğinin Samsun Bölge Adliye Mahkemesi 7. Ceza Dairesine gönderilmesine, 25.01.2021 tarihinde oy birliği ile karar verildi."
}