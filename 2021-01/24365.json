{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Bedelsiz senedi kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-e maddesi gereğince beraat    Bedelsiz senedi kullanma suçundan sanıkların beraatine ilişkin hükümler katılan vekili tarafından temyiz edilmekle dosya incelenerek gereği düşünüldü:  Katılanların, .... Konut Yapı Kooperatifi'nden katılan ... adına 40.000 TL bedel karşılığı bir daire satın aldıkları, kooperatife üye oldukları esnada katılan ... tarafından keşide edilerek 20.000 TL bedelli teminat senedinin verildiği, katılanların değişik tarihlerde kooperatife toplam 57.982 TL ödeme yaparak borçlarının tamamını ödedikleri, bedelsiz kalan senedi geri istemelerine rağmen alamadıkları daha sonra ise suça konu bu senedin sanıklar tarafından, kooperatif inşaatında kullanmak üzere aldıkları demir karşılığında hakkında ek kovuşturmaya yer olmadığı kararı verilen ....'a ait şirkete ciro edilerek verildiği, .... tarafından da suça konu bu senedin banka aracılığı ile tahsilata konulduğu, bu surette sanıkların bedelsiz senedi kullanma suçunu işledikleri iddia olunan somut olayda, sanıkların savunmaları, katılanların beyanı, bilirkişi raporu ile tüm dosya kapsamına göre sanıkların üzerine atılı suçu işlediklerine dair mahkumiyetlerine yeter, her türlü şüpheden uzak, kesin ve somut delillerin elde edilemediği gerekçesine dayanan mahkemenin beraat hükümlerinde bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin sanıkların üzerine atılı suçun sübut bulduğuna, cezalandırılmaları gerektiğine ilişkin yerinde görülmeyen temyiz itirazlarının reddiyle hükümlerin ONANMASINA, 13/01/2021 tarihinde oy birliğiyle karar verildi."
}