{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Zorla kaçırıp alıkoyma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Sanığa isnat olunan reşit mağdureyi zorla kaçırıp alıkoyma suçunun 765 sayılı TCK’nın 429/1. maddesinde öngörülen cezasının üst sınırı itibariyle zamanaşımı süresi yönünden lehe olan aynı Kanunun 102/3. ve 104/2. maddelerinde belirlenen 15 yıllık olağanüstü dava zamanaşımı süresine tabi olduğu,... l. Ağır Ceza Mahkemesince 26.09.2013 tarihinde sanık hakkında verilen hükmün açıklanmasının geri bırakılması kararının 04.10.2013 tarihinde kesinleşmesinin ardından, öngörülen 5 yıllık denetim süresi içerisinde sanığın 16.12.2016 tarihinde kasten yeni bir suç işlemesi nedeniyle yargılanarak mahkumiyetine karar verildiği ve denetim süresi içerisinde işlenen kasıtlı suçtan verilen mahkumiyet kararının kesinleşmesi üzerine, sanık hakkındaki hükmün açıklandığı ve durma süresi de (3 yıl 2 ay 12 gün) eklendiğinde 15 yıllık olağanüstü zamanaşımının dolmadığı anlaşıldığından tebliğnamedeki düşünceye iştirak edilmemiştir.  Bozmaya uyularak yapılan yargılama sonucunda yerinde görülmeyen diğer temyiz itirazlarının reddine ancak;  Sanık hakkında bozma kararından önce kurulan 21.07.2015 günlü ilk hükümde hükmolunan hapis cezasının 647 sayılı Yasanın 6. maddesi gereğince ertelenmesine karar verilmesi ve aleyhe temyiz olmaması nedeniyle CMUK.nın 326/son madde ve fıkrası uyarınca sanık lehine kazanılmış hak oluşturduğu görülmekle, son hükümde verilen hapis cezasının ertelenmesi gerektiğinin gözetilmemesi,  Yasaya aykırı ise de, yeniden yargılama yapılmasını gerektirmeyen bu hususun, 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesi gereğince düzeltilmesi mümkün bulunduğundan, hükme sonuç cezanın belirlendiği bölümden sonra gelmek üzere “1412 sayılı CMUK.nın 326/somaddesi uyarınca sanığa verilen 7 ay 15 gün hapis cezasının 647 sayılı Yasanın 6. maddesi uyarınca ertelenmesine, \"ibaresinin eklenmesi suretiyle sair yönleri usul ve yasaya uygun bulunan hükmün DÜZELTİLEREK ONANMASINA, 13.01.2021 gününde oybirliğiyle karar verildi."
}