{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hakimin takdirine göre; hırsızlık suçunun sanık tarafından işlendiğini kabulde usul ve yasaya aykırılık bulunmadığı anlaşılmış, diğer temyiz itirazları da yerinde görülmemiştir.  Ancak;  1-Hırsızlık suçunun gece vakti işlenmesi nedeniyle TCK'nun 143/1. maddesi gereğince yapılacak artırım üst haddinin suç tarihi itibarıyla 1/3 olduğu gözetilmeden, cezadan 1/2 oranında artırım yapılarak fazla ceza tayini,  2-Sanık hakkında mala zarar verme suçunun konusunu, çalınmak istenen eşyanın oluşturması durumunda, eşyaya verilen zararlardan dolayı ayrıca mala zarar verme suçundan ceza verilemeyeceği, bu nedenle sanığın çalmış olduğu otomobile zarar vermesi eyleminin ayrıca mala zarar verme suçunu oluşturmayacağı, mala zarar verme suçunun yasal unsurunun oluşmaması nedeni ile sanık hakkında beraat kararı verilmesi gerektiği gözetilmeksizin yazılı şekilde hüküm kurulması,  Bozmayı gerektirmiş, sanığın temyiz itirazları bu itibarla yerinde görülmüş olduğundan, hükümlerin açıklanan nedenle tebliğnameye kısmen uygun kısmen aykırı olarak BOZULMASINA, 25/01/2021 tarihinde oy birliği ile karar verildi.  ."
}