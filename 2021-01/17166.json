{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu veya uyarıcı madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme: İSTANBUL Anadolu 2. Ağır Ceza Mahkemesi   Hüküm: Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  1-Olay tarihinde yapılan ihbarla ... numaralı telefonu kullanan ... isimli şahsın uyuşturucu ticareti yaptığının bildirilmesi üzerine, görevli polis memurlarının suç faillerini yakalamak amacıyla bu numarayı aradıkları ve konuştukları kişi ile uyuşturucu teminine yönelik görüşme yaptıkları, telefonda görüştükleri kişinin ... isimli şahsın numarasını vererek uyuşturucu temini için bu şahısla görüşmelerini söylemesi ve polis memurlarının bu numarayı arayarak uyuşturucu temini için görüşmek istediklerini belirtmelerini müteakiben bu şahsın görevli memura 50 TL karşılığında uyuşturucu temin etmesi üzerine yakalandığı, olayla ilgili olarak yapılan soruşturma aşamasında ...’in üzerinde ele geçen maddeleri ... isimli şahıstan aldığını ifade etmesi karşısında; sanık ... tarafından kullanıldığı belirtilen ... numaralı telefon hattının sanık tarafından kullanılıp kullanılmadığının tesbiti amacıyla GSM hattının kime ait olduğunun ilgili GSM şirketinden araştırılması, ayrıca ilgili hattın suç tarihi ve öncesine ait görüşmelerine ilişkin HTS kayıtlarının getirtilerek bu hattan kimlerle görüşüldüğü ve görüşülen şahısların sanığın tanıdığı kişiler olup olmadığının tesbiti ve sanık ile adli kolluk görevlilerine uyuşturucu madde satan ... isimli şahsın yüzleştirme yapılmak suretiyle teşhis yaptırılarak sanığın hukuki durumunun belirlenmesi gerektiği gözetilmeden eksik araştırma ile hüküm kurulması,  2-Hükümden sonra 24.11.2015 tarih ve 29542 sayılı Resmi Gazete'de yayımlanarak yürürlüğe giren Anayasa Mahkemesinin 08.10.2015 tarihli 2014/140 esas ve 2015/85 karar sayılı hükmüyle 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanun'un 10. maddesinde yapılan değişiklikler nedeniyle, bu maddenin uygulanması açısından, sanıkların durumunun yeniden belirlenmesinde zorunluluk bulunması,  Bozmayı gerektirmiş, sanık müdafiinin temyiz itirazları bu nedenle yerinde görülmüş olduğundan, hükmün BOZULMASINA, 12.01.2021 tarihinde oy birliği ile karar verildi."
}