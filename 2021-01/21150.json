{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Defter, kayıt ve belgeleri gizleme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Sanık hakkında 2008 ve 2009 takvim yıllarına ait defter ve belgelerin ibraz edilmemesi nedeniyle “defter, kayıt ve belgeleri gizlemek” suçundan açılan kamu davasında; sanığın, bu yıllara ait defter ve belgelerin araçtan çalındığını savunması, 2009 takvim yılına ait defter ve belgelerin ibraz edilmemesi nedeniyle sanık hakkında İstanbul 46. Asliye Ceza Mahkemesi’nin 2015/539 esas sayılı dosyasında kamu davasının açıldığının anlaşılması karşısında; mükerrer yargılama olup olmadığının tespiti açısından belirtilen dava dosyası getirtilip incelenerek mümkünse birleştirilmesi, mümkün değilse, bu davayı ilgilendiren delillerin onaylı örneklerinin dava dosyasına intikal ettirilmesinden sonra, aynı takvim yılı/yıllarına ait defter ve belgelerin birden fazla ibrazının istenilmesi halinde yapılan ilk tebliğ ile suçun oluşacağı, aynı sebebe dayalı olarak ikinci kez istenmesi üzerine belgelerin ibraz edilmemesinin ikinci bir suç oluşturmayacağı ve mükellefe ait defter ve belgelerin araçta bulunması mutad olmadığı gibi, hırsızların yararlanamayacağı şeyleri çalmalarının hayatın olağan akışına aykırı olduğu hususları da gözetilerek sanığın hukuki durumunun takdir ve tayini gerekirken eksik inceleme ve araştırma ile beraatine hükmedilmesi,  Yasaya aykırı, katılan vekilinin temyiz talepleri bu sebeplerle yerinde görüldüğünden, 5320 sayılı Kanun’un 8/1. maddesi gereğince uygulanması gereken 1412 sayılı CMUK'nin 321. maddesi uyarınca hükmün BOZULMASINA, 28/01/2021 tarihinde oy birliğiyle karar verildi."
}