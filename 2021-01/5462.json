{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli Mahkemece verilen hüküm temyiz edilmekle dosya incelenerek, gereği düşünüldü:  Yakınan ...’ın şikayet beyanlarında; 17.02.2003 tarihinde gerçekleşen ikinci olayda, sanıklar ... ve...’in bir arabayla gelerek kendisini işyerinden aldıklarını, ıssız bir yere götürdüklerini, sanık...’in silah göstererek “bugün bana 2500 TL vereceksin” dediğini, yakınanın hazırda parasının olmadığını söylemesi üzerine “sana 1 saat mühlet, parayı hazırla” diyerek kendisini işyerine götürüp bıraktıklarını beyan ettiği, bu olay anlatımında sanık ...’dan bahsetmediği, sanığın ise savunmalarında 17.02.2003 tarihli ikinci olaydan haberinin olmadığını savunduğunun anlaşılması karşısında; sanık ...’nın üzerine atılı suçu işlediğini gösteren mahkumiyetine yeterli kesin, inandırıcı deliller karar yerinde denetime olanak verecek şekilde açıklanıp, tartışılmadan genel geçişli ifadelerle yetinilip yerinde ve yeterli olmayan gerekçeyle yazılı şekilde mahkumiyet hükmü kurulması,  Kabule göre de;  Eylemin, suç tarihinde yürürlükte bulunan 765 sayılı TCK'nin 499. maddesi; 01.06.2005 tarihinde yürürlüğe giren 5237 sayılı TCK'nin ise 149/1-a-c-h, 35 ve 109/2, 109/3-a-b maddelerinde düzenlenen suçları oluşturduğu, 5252 sayılı Kanunun 9/3. maddesi uyarınca lehe yasanın belirlenmesi sırasında, önceki ve sonraki kanun hükümlerinin bir bütün halinde olaya uygulanıp denetime de olanak verecek şekilde ayrı ayrı tespit edilerek, sonuç cezalar karşılaştırılmak suretiyle belirlenmesi gerektiği gözetilmeden yazılı şekilde hüküm kurulması,  Bozmayı gerektirmiş, sanık ... ve müdafiinin temyiz itirazları bu nedenle yerinde görülmüş olduğundan hükmün açıklanan nedenlerle tebliğnameye aykırı olarak BOZULMASINA, 19.01.2021 tarihinde oy birliğiyle karar verildi."
}