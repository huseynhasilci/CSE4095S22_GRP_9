{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Koruma tedbirleri nedeniyle tazminat",
    "Birinci Mahkemesi": "",
    "ictihat": "   Hüküm : Davanın reddi    Davacıların tazminat talebinin reddine ilişkin hüküm, davacılar vekili tarafından temyiz edilmekle, dosya incelenerek gereği düşünüldü:  Tazminat talebinin dayanağı olan İstanbul Anadolu Cumhuriyet Başsavcılığının 2015/84507 Soruşturma sayılı ceza soruşturma dosyası kapsamında, davacılara ait iş yerinde uyuşturucu veya uyarıcı madde imal ve ticareti suçundan 15.06.2015 tarihinde adli arama yapıldığı, davacılar hakkında kovuşturmaya yer olmadığına karar verildiği, kararın 07.07.2015 tarihinde kesinleştiği, arama tarihi itibariyle davanın yürürlükte bulunan 5271 sayılı Ceza Muhakemeleri Kanununa tabi olduğu anlaşılmakla;  Davacıların 10.000 TL manevi tazminatın dava tarihinden itibaren işleyecek yasal faizi ile ödenmesi talebine ilişkin söz konusu davada, yerel mahkemece, davacılar hakkında uygulanan arama tedbirinin ölçüsüz gerçekleştirilmediği gerekçesi ile davanın reddedilmesinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; mahkemece davacılar lehine tazminat isteme şartlarının oluşmadığı gerekçe gösterilerek davanın reddine karar verilmesinde usule ve kanuna aykırı yön bulunmadığından, davacılar vekilinin kararın hukuka aykırı olduğuna ilişkin tüm temyiz itirazlarının reddiyle, hükmün isteme uygun olarak ONANMASINA, 11.01.2021 tarihinde oybirliğiyle karar verildi."
}