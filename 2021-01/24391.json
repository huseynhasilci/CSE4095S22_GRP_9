{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanığın beraatine ilişkin hüküm, katılan tarafından temyiz edilmekle, dosya incelenerek gereği düşünüldü:  Usulüne uygun şekilde duruşmadan haberdar edilmeyen müştekinin sanık hakkında açılan kamu davasına katılan sıfatını alabilecek surette suçtan zarar görmüş bulunması ve 5271 sayılı CMK'nın 260/1. madde ve fıkrası uyarınca yasa yollarına başvurma hakkı bulunduğu, yasa yollarına başvurma hakkı bulunan, yokluğunda hüküm kurulan ve hükmü temyiz etmekle katılma iradesini ortaya koyan müştekinin 5271 sayılı CMK'nın 237/2 ve 238. maddeleri uyarınca davaya katılmasına karar verilerek ve hükmü temyize hak ve yetkisinin bulunduğu belirlenerek yapılan incelemede;  Sanığın, oto alım satım işi yapan katılanın işyerine giderek araç satın almak istediğini söylediği, katılan ile yapıtğı pazarlık sonucu, katılanın kardeşi adına kayıtlı aracın 50.000,00 TL’ye satımı konusunda anlaştıkları, sanığın satın almadan önce deneme sürüşü yapacağı bahanesiyle araca binerek gittiği ve geri dönmediği, bu suretle üzerine atılı dolandırıcılık suçunu işlediğinin iddia edildiği somut olayda;sanık savunması, katılan beyanı ve tüm dosya kapsamına göre olayın başından itibaren hileli söz ve davranışlarda bulunmak suretiyle dolandırıcılık kastıyla hareket eden sanığın eyleminin 6763 sayılı Kanun’un 34. maddesi ile değişik 5271 sayılı CMK’nın 253 ve 254 maddeleri gereğince uzlaşma kapsamına alınan TCK’nın 157/1. maddesinde düzenlenen dolandırıcılık suçunu oluşturduğu gözetilmeden, mahkumiyeti yerine, yetersiz gerekçeyle, yazılı şekilde beraatine hükmedilmesi,  Bozmayı gerektirmiş, katılanın temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca, hükmün BOZULMASINA, 13/01/2021 tarihinde oybirliğiyle karar verildi."
}