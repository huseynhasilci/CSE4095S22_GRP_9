{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "04",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Yargıtay Ceza Genel Kurulunun 25.04.2017 gün, 2015/1167 Esas ve 2017/247 sayılı Kararında belirtildiği üzere, sanığa ek savunma hakkı tanınmadan, iddianamede gösterilmeyen 5237 sayılı TCK'nin 87/1-son maddesinin uygulanması suretiyle Avrupa İnsan Hakları Mahkemesinin (Pelissier ve Sassi/Fransa, No: 25444/94, P. 67, Sadak ve diğerleri/Türkiye No: 29900/96, 29901/96, 29902/96, 29903/96, 17.07.2001) kararlarında belirtildiği üzere, Avrupa İnsan Hakları Sözleşmesinin “Adil yargılanma hakkı” başlıklı 6. maddesine, Türkiye Cumhuriyeti Anayasası'nın “Hak arama hürriyeti” başlıklı 36. maddesine ve CMK’nin 226. maddesine muhalefet edilerek sanığın savunma hakkının kısıtlanması,  2) Sanık hakkında hüküm kurulurken, TCK’nin 86/1 ve 86/3-e maddelerine göre belirlenen “ 1 yıl 15” hapis cezasının TCK’nin 87/2-b maddesi gereği (2) kat artırılması suretiyle belirlenmesi gereken ceza miktarı “3 yıl 45 ay” hapis cezası iken, hesap hatası nedeniyle “2 yıl 30 ay” hapis cezası olarak belirlenmesi ve devamla TCK'nin 87/2-son maddesine göre \"8 yıl\" hapis cezası yerine hesap hatası yapılarak \"9 yıl\" hapis cezasına hükmedilmesi ve devamla TCK'nin 29. maddesine göre (1/3) oranında indirim yapılırken \"5 yıl 4 ay \" hapis cezası yerine hesap hatası yapılarak \"6 yıl\" hapis cezasına hükmedilmesi ve devamla TCK'nin 62. maddesine göre (1/6) oranında indirim yapılırken \"4 yıl 5 ay 10 gün\" hapis cezası yerine hesap hatası yapılarak \"5 yıl\" hapis cezasına hükmedilmesi suretiyle fazla ceza tayin edilmesi,  3) Oluşa ve dosya kapsamına göre, özellikle tarafsız görgü tanığı olduğu değerlendirilen Dilek Çelik'in yeminli beyanları da nazara alındığında, mahkemesince de sanığa atılı eylemin haksız tahrik altında gereçekleştirildiği kabul edilmekle birlikte, cezasından tahrikin şiddeti ile orantılı olmayacak şekilde gerekçesiz şekilde (1/3) oranında indirim yapılması suretiyle sanık hakkında fazla ceza tayin edilmesi,    4) Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas - 2015/85 Karar sayılı kararı ile 5237 sayılı TCK'nin 53. maddesindeki bazı hükümlerin iptal edilmesi nedeniyle, hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanık müdafinin temyiz sebepleri bu itibarla yerinde görülmüş olduğundan hükmün bu nedenlerle, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 04.01.2021 gününde oy birliğiyle karar verildi."
}