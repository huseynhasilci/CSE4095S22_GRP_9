{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar ... ve ... hakkında CMK’nın 223/2-a maddesi gereğince beraat  Diğer sanıklar hakkında CMK’nın 223/2-b maddesi gereğince beraat    Nitelikli dolandırıcılık, özel belgede sahtecilik ve resmi belgede sahtecilik suçlarından sanıkların beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Gerekçeli karar başlığında 31/05/2007 olarak gösterilen suç tarihinin, 31/10/2009-14/02/2012 olarak mahallinde düzeltilmesi mümkün görülmüştür.  İş yeri sahibi olan sanıklar ..., ..., ...’in talimatları ile bu iş yerlerinin muhasebe işlerini yapan sanıklar ... ve ...’in diğer sanıkları çalışmadıkları halde çalışıyormuş gibi katılan kuruma bildirimde bulundukları, bu bildirimler sonucu bir kısım sanıkların kısa ve uzun vadeli sigorta kollarından (hastalık yardımı, emeklilik vs) faydalandıkları, bu suretle sanıkların katılan ... zarara uğratmak amacıyla birlikte hareket ederek atılı suçları işledikleri iddia edilen olaylarda;  Sanıkların savunmaları, SGK kontrol raporu ve ekleri ile tüm dosya kapsamına göre; suça konu iş yerlerinin gerçek bir iş yeri olması, işe giriş bildiriminde bulunulan kişilerin isim ve adres bilgilerinin ...'na bildirilmiş olması, ilgili kurumun mevzuatı gereği söz konusu iş yerleri üzerinde denetim yetkisinin bulunması, sanıkların kurumun denetim imkanını ortadan kaldıracak mahiyette hileli bir hareketinin bulunmaması ve sanıkların sigorta primlerini katılan kuruma yatırmış olması halinde, 5510 sayılı Kanunun 89. maddesince primlerin irat kaydedileceği, aynı Kanun'un 96. maddesince de yapılan sağlık harcamalarının da geri alınacağının düzenlenmiş olması, primlerin yatırılmamış olması halinde de katılan kurumun alacaklarını her zaman tahsil etme imkanının bulunması karşısında sanıkların üzerilerine atılı suçların yasal unsurlarının oluşmadığı anlaşılmakla, sanıkların beraatine yönelik mahkemenin kabulünde isabetsizlik görülmemiştir.  Yapılan yargılama sonunda, yüklenen suçun unsurlarının oluşmadığı, gerekçe gösterilerek mahkemece kabul ve takdir kılınmış olduğundan, katılan vekilinin, beraat hükümlerinin kanuna aykırı olduğuna ve eylemin suç teşkil ettiğine ilişkin temyiz itirazlarının reddiyle hükümlerin ONANMASINA, 13/01/2021 tarihinde oybirliği ile karar verildi."
}