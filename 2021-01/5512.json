{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM :... 3. Ağır Ceza Mahkemesinden sanık hakkında kasten öldürmeye teşebbüs suçundan TCK'nin 81/1, 35/2, 62, 53, 63. maddeleri uyarınca verilen 7 yıl 6 ay hapis cezasına ilişkin yapılan istinaf başvurusunun, ... Bölge Adliye Mahkemesi 1. Ceza Dairesince esastan reddi.      TÜRK MİLLETİ ADINA    Sanık ... müdafii duruşmalı inceleme isteminde bulunmuş ise de; 696 sayılı Kanun Hükmünde Kararnamenin 100. maddesi ile değişik 5271 sayılı Ceza Muhakemeleri Kanununun 299. maddesi uyarınca takdiren duruşmasız olarak yapılan incelemede;  Sanık ... hakkında mağdur ...’e yönelik kasten öldürmeye teşebbüs suçundan ilk derece mahkemesince verilen mahkumiyetine ilişkin kararla ilgili, ... Bölge Adliye Mahkemesi 1. Ceza Dairesinin dosya üzerinden inceleme yaparak verdiği esastan red kararında bozma nedeni dışında bir isabetsizlik bulunmadığı anlaşılmakla; sanık müdafiinin suç niteliğine, katılan Aile ve Sosyal Politikalar Bakanlığı vekilinin TCK’nin 62. maddesinin uygulanmaması gerektiğine yönelen ve yerinde görülmeyen sair temyiz itirazlarının reddiyle,  Oluşa ve dosya kapsamına göre, sanık ...’ın mağdura birden fazla bıçak salladığı ancak boynuna salladığı bıçak darbesinin mağdurun kendisini geri çekmesi nedeni ile isabet etmediği, abrazyon şeklinde yara bıraktığı, karnına yönelik salladığı bıçak darbesinin ise çantasına isabet ettiği ve çantasının delindiği ve bacağına doğru salladığı bıçak darbesinin ise mağdurun basit tibbi müdahale ile giderilebilecek şekilde yaralanmasına sebebiyet verdiği olayda, tehlikenin ağırlığı göz önüne alınarak 5237 sayılı TCK'nin 9 yıldan 15 yıla kadar hapis cezası öngören 35. maddesi ile yapılan uygulama sırasında, zararın ağırlığına göre alt sınırdan uzaklaşılarak hüküm kurulması yerine yazılı şekilde hiç isabet olmayan olaylarda uygulanan 9 yıl hapis cezasına hükmedilmesi,  Katılan Aile ve Sosyal Politikalar Bakanlığı vekilinin temyiz itirazları bu nedenle yerinde görülmüş olduğundan hükmün BOZULMASINA, CMK’nin 304/2-a maddesi uyarınca dosyanın ... 3. Ağır Ceza Mahkemesine, Yargıtay ilamının bir örneğinin ... Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, hükmolunan cezanın miktarı ve temyiz incelemesi dışında tutuklulukta geçen süre göz önüne alınarak sanık müdafiinin tahliye taleplerinin REDDİNE, 19/01/2021 gününde oy birliği ile karar verildi."
}