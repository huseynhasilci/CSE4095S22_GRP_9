{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna Muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-e maddesi uyarınca beraat    2863 sayılı Kanuna aykırılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Sanık hakkında III. derece arkeolojik sit alanında yer alan taşınmaza tek katlı betonarme ev yaptığı iddiasıyla açılan kamu davasında; sanığın aşamalardaki savunmalarında özetle suça konu evi kendisinin yaptırmadığını, eşi ... ...’in yaptırdığını beyan ederek atılı suçlamayı kabul etmediği, kovuşturma aşamasında düzenlenen 12.03.2015 tarihli kolluk tutanağında suça konu inşaatın ... ...’e ait olduğunun belirtildiği, ... ...’in soruşturma aşamasında kollukta alınan beyanında suça konu evi kendisinin yaptırdığını kabul ettiği, ancak kovuşturma aşamasında mahkeme huzurunda bu konuda beyanına hiç başvurulmadığı, hükümde ... ... hakkında suç duyurusunda bulunulmasına karar verildiği anlaşılmakla;  Mahkemece öncelikle sanığın savunmasında belirttiği ... ...’in ve varsa olay hakkında bilgisi bulunan diğer kişilerin tanık olarak beyanına başvurularak suça konu inşaatı kimin yaptırdığı konusunda bilgi ve görgüsünün tespiti ile tanık ... ... hakkındaki suç duyurusunun akıbeti araştırılıp tanık hakkında dava açılması sağlanarak davaların birleştirilip kanıtlar tartışılarak sonucuna göre de sanığın hukuki durumunın takdir ve tayini gerektiği gözetilmeksizin, eksik araştırma ile beraate dair hüküm tesisi,  Kabule göre de;  Suç tarihinin gerekçeli karar başlığında “27.02.2014” olarak belirtilmesi,  Kanuna aykırı olup, katılan vekilinin temyiz itirazları bu nedenle yerinde görüldüğünden, 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince beraate ilişkin hükmün isteme aykırı olarak BOZULMASINA, 21/01/2021 tarihinde oybirliğiyle karar verildi."
}