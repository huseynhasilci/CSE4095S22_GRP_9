{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Güveni Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 52, 53 maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Dairemizin bozma ilamı doğrultusunda dosyanın uzlaştırma bürosuna gönderildiği, ancak; uzlaştırmanın sağlanamadığı belirlenerek yapılan incelemede;  Katılanın kızının tedavisi için Dışkapı Çocuk Acil Bölümü’nde beklerken sanık ile tanıştığı, sanığın Sağlık Bakanlığı’nda memur olduğunu ve doktor raporlarının kendisinden geçtiğini, isterse Sosyal Yardımlaşma Vakfı’ndan yardım alabileceğini söylediği, ertesi gün sonra sanığın katılanı arayarak birlikte Altındağ Sosyal Yardımlaşma Vakfı’na gittikleri, vakıf müdürü ve başka bir görevli ile görüştükleri, bu görüşmeler sonrasında lokantaya giderek yemek yemek için oturdukları, sanığın telefonunun şarjı olmadığını söyleyerek, sim kartını çıkardıktan sonra katılandan cep telefonunu istediği, cep telefonu ile konuşuyormuş gibi yaparak yanından uzaklaştığı ve bir daha gelmediği, bu şekilde sanığın güveni kötüye kullanma suçunu işlediği iddia edilen olayda; sanığın birbiri ile çelişen savunmaları, katılanın aşamalardaki istikrarlı beyanları, uzlaştırmanın sağlanamadığına dair rapor ve dosya kapsamı birlikte değerlendirildiğinde; eylemin 5237 sayılı TCK'nın 158/1-L maddesinde düzenlenen nitelikli dolandırıcılık suçunu oluşturduğu, ancak suç tarihinde yürürlükte bulunmaması nedeniyle eylemin sanık lehine olan TCK'nın 157/1. maddesi kapsamında kaldığından basit dolandırıcılık suçunu oluşturduğu gerekçesine dayanan mahkemenin kabulünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin suçun sabit olmadığı ve suçun unsurlarının oluşmadığı gerekçesine ilişkin temyiz itirazlarının reddiyle, hükmün ONANMASINA, 18/01/2021 tarihinde oybirliğiyle karar verildi."
}