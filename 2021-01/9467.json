{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Tefecilik Yapma, 5464 sayılı Yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat (...), diğerleri mahkumiyet    Kontör ve ev aletleri ticareti yapan sanıkların POS tefeciliği olarak tabir edilen eylemleri gerçekleştirdiği iddiasıyla açılan kamu davasında, dosya incelenerek gereği düşünüldü:  A) Sanıklar ... ve ... hakkında -birleşen dosyaya ilişkin olarak- 5464 sayılı Yasaya muhalefet suçundan verilen ceza verilmesine yer olmadığı hükmüne yönelik katılan Hazine vekilinin temyiz itirazlarının incelenmesinde;  Sanıklara yüklenen 5464 sayılı Kanuna muhalefet suçundan CMK'nın 237. maddesine göre doğrudan zarar görmeyen Hazinenin bu suçtan açılan kamu davasına katılmasının mümkün olmadığı, mahkemece usulsüz olarak verilen katılma kararının hükmü temyiz hakkı vermeyeceği, bu itibarla söz konusu suçtan kurulan hükmü temyiz yetkisi bulunmadığından 5320 sayılı Yasanın 8/1. maddesi de gözetilerek 1412 sayılı CMUK'nın 317. maddesi uyarınca katılan vekilinin temyiz isteminin REDDİNE,  B) Sanık ... hakkında tefecilik suçundan kurulan beraat hükmüne yönelik katılan Hazine vekilinin temyiz itirazlarının incelenmesinde:  Yüklenen suçun sanık ... tarafından işlenmediğinin sabit olduğu dosya içeriğine uygun şekilde gerekçeleri gösterilerek mahkemece kabul ve takdir kılınmış; katılan Hazine vekilinin temyiz nedenleri yerinde görülmemiş olduğundan hükmün ONANMASINA,  C) Sanıklar ... ve ... hakkında tefecilik suçundan kurulan mahkumiyet hükümlerine yönelik olarak sanık ...’in ve sanık ... müdafiinin temyiz itirazlarının incelenmesinde;  Sanıkların POS tefeciliği eylemlerini gerçekleştirdiğine ilişkin Vergi Tekniği Raporu ve mali müşavir tarafından hazırlanan ek raporda suçun sübut bulduğuna ilişkin yeterli delil ve değerlendirmeye yer verildiği ve dinlenen tanıkların sanıkların tefecilik işiyle uğraştığı yönünde beyanda bulunduğu anlaşılmakla, eksik araştırma yapıldığı gerekçesiyle bozma isteyen tebliğnamedeki düşünceye iştirak olunmamıştır.  Gerekçeli karar başlığında hatalı olarak gösterilen suç tarihinin, suça konu eylemlerin gerçekleştirildiği en son tarih olan 29/12/2009 Aralık olarak mahallinde düzeltilmesi ve 5237 sayılı TCK’nın 53. maddesinin uygulanmasında, Anayasa Mahkemesinin 08/10/2015 gün, 2014/140 Esas, 2015/85 Karar sayılı iptal kararının infaz aşamasında gözetilmesi mümkün görülmüştür.  Yapılan yargılama sonunda aşamalarda ileri sürülen iddia ve savunmaların toplanan tüm delillerle birlikte gerekçeli kararda tartışılıp sanığın suçunun sübutu kabul, olay niteliğine ve kovuşturma sonuçlarına uygun şekilde vasfı tayin edilmiş, cezayı artırıcı/azaltıcı sebebin niteliği takdir kılınmış, incelenen dosyaya göre verilen hükümde bir isabetsizlik görülmemiş olduğundan, sanık ...’in ve sanık ... müdafiinin yerinde görülmeyen temyiz itirazlarının reddiyle hükümlerin ONANMASINA, 21/11/2021 tarihinde oy birliğiyle karar verildi."
}