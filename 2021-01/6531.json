{
    "Dairesi": "5.Hukuk Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (2942 S. K. m. 10) (6100 S. K. m. 370, 373) (ANY. MAH. 09.05.2019 T. 2016/9364 E.)  Taraflar arasındaki 4650 sayılı Kanunla değişik 2942 sayılı Kamulaştırma Kanununun 10. maddesine dayanan kamulaştırma bedelinin tespiti ve kamulaştırılan taşınmazın davacı idare adına tescili davasından dolayı yapılan yargılama sonunda: Davanın kabulüne ilişkin ilk derece mahkemesinin kararına karşı davacı idare ile bir kısım davalılar vekilleri ve davalı asil ...'in istinaf başvuruları üzerine ... Bölge Adliye Mahkemesinin 14. Hukuk Dairesince istinaf istemlerinin kabulü ile HMK'nun 353/1-b-3 maddesi uyarınca ilk derece mahkemesinin kararı kaldırılmak suretiyle yeniden karar verilmesine dair yukarıda gün ve sayıları yazılı kararının Yargıtay'ca incelenmesi davacı idare, davalı ... vd. vekilleri ile davalı asil ... tarafından verilen dilekçeler ile istenilmiş olmakla, dosyadaki belgeler okunup uyuşmazlık anlaşıldıktan sonra gereği görüşülüp düşünüldü:  Dava, 4650 sayılı Kanunla değişik 2942 sayılı Kamulaştırma Kanununun 10. maddesine dayanan kamulaştırma bedelinin tespiti ve kamulaştırılan taşınmazın davacı idare adına tescili istemine ilişkindir.  İlk derece mahkemesince davanın kabulüne ilişkin olarak verilen karara karşı, davacı idare ile bir kısım davalılar vekilleri ve davalı asil ... tarafından yapılan istinaf başvurusunun kabulü ile ... Bölge Adliye Mahkemesi 14. Hukuk Dairesince HMK'nun 353/1-b-3 maddesi uyarınca ilk derece mahkemesinin kararı kaldırılmak suretiyle yeniden hüküm kurulmuş, bu karar davacı idare, davalı ... vd. vekilleri ile davalı asil ... tarafından temyiz edilmiştir.  Dosyada bulunan kanıt ve belgelere, kararın dayandığı gerekçelere göre; taraf vekilince yapılan istinaf başvurusunun kısmen kabulü ile ... 4.Asliye Hukuk Mahkemesinin 2017/47Esas–2018/168Karar sayılı kararı ortadan kaldırılarak arazi niteliğindeki ... İlçesi .../... Mahallesi ... ada ... parsel (ifrazen ... ada ... parsel) sayılı taşınmaza 2942 sayılı Kamulaştırma Kanunu’nun 11/1-f maddesi uyarınca İlçe Tarım Müdürlüğünün değerlendirme tarihi olan 2017 yılı verileri esas alınarak, domates ve biber münavebesi uygulanıp, masraflara sermaye faizi vd. eklenmeden, objektif değer artışı ise %100 oranında uygulanmak suretiyle değerinin  tespit edilmesinde ve kamulaştırmadan arta kalan 1.932,45m2’lik kısmın kullanım amacı, yüzölçümü ve geometrik şekli dikkate alındığında bu kısımda %30 değer kaybı olacağı kabul edilerek 6100 sayılı HMK'nun 353/1-b-3 maddesi uyarınca düzeltilerek yeniden esas hakkında karar verilmesinde bir isabetsizlik görülmemiştir. Ancak;  1-Kamulaştırmadan arta kalan ve ifrazen ... ada ... parsel numarasını alan 1.932,45 m2’lik kısmın kullanım amacı, yüzölçümü ve geometrik şekli dikkate alındığında bu kısımda %30 değer kaybı hesaplandığı halde, bu parselin tamamının tapu kaydının iptaline karar verilmesi,  2-Avrupa İnsan Hakları Mahkemesinin 12055/17 numaralı başvuru sonucu verilen 23.10.2018 tarihli kararı ve Anayasa Mahkemesinin 2016/9364 başvuru numaralı, 01.06.2019 gün 30791 sayılı Resmi Gazete'de yayımlanan kararı da göz önüne alındığında davacı idare lehine vekalet ücretine hükmedilmemesi gerektiğinin düşünülmemesi,  3-Yargılama sırasında öldüğü anlaşılan davalı ...’ın mirasçıları davaya dahil edildiği halde, mirasçıların gerekçeli karar başlığında gösterilmemesi,  Doğru değil ise de; bu yanılgıların giderilmesi yeniden yargılama yapılmasını gerektirmediğinden,  ... Bölge Adliye Mahkemesi 14. Hukuk Dairesinin 2018/2436 Esas– 2019/2107 Karar sayılı ilamının hüküm fıkrasının;  a- (B) bendinin 2 numaralı alt bendindeki (104 ada 35 ve) ibaresinin hükümden çıkartılmasına,  b- Vekalet ücretine ilişkin (B) bendinin 6 numaralı alt bendinin hükümden çıkartılmasına,  c- Gerekçeli karar başlığındaki (...) isminin başına (ÖLÜ) ibaresinin ve sonuna ( (Mirasçıları: ..., ..., ...) ) ibaresinin eklenmesine  Hükmün böylece HMK'nun 370/2. maddesi uyarınca DÜZELTİLEREK ONANMASINA, HMK'nun 373/1. maddesi uyarınca kararın bir örneğinin ... Bölge Adliye Mahkemesi 14. Hukuk Dairesi'ne GÖNDERİLMESİNE, taraflardan peşin alınan temyiz harçlarının istenildiğinde iadesine ve temyize başvurma harçlarının Hazineye irad kaydedilmesine, 20/01/2021 gününde oybirliği ile karar verildi. (¤¤)"
}