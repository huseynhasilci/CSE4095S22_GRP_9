{
    "Dairesi": "3.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Basit yaralama suçundan suça sürüklenen çocuk ...'nın, 5237 sayılı Türk Ceza Kanunu'nun 86/2, 29/1, 31/3 ve 62. maddeleri gereğince 660,00 Türk Lirası adli para cezası ile cezalandırılmasına dair Kozan 3. Asliye Ceza Mahkemesinin (Çocuk Mahkemesi Sıfatıyla) 06.04.2017 tarihli ve 2016/417 Esas, 2017/11 Karar sayılı kararına karşı Adalet Bakanlığının 16.11.2020 tarihli ve 2019/16884 sayılı yazısıyla kanun yararına bozma isteminde bulunulduğundan bu işe ait dava dosyası Yargıtay Cumhuriyet Başsavcılığının 16.12.2020 tarihli ve 2020/106123 sayılı tebliğnamesi ile Dairemize gönderilmekle incelendi.  Mezkur ihbarnamede;  Dosya kapsamına göre, somut olayda, maktul Sevcan Kara'nın intihar eyleminin gerçekleştiği gün suça sürüklenen çocuk ile birlikte birbirlerine bakma meselesinden tartışma çıktığı, maktulün, suça sürüklenen çocuğun tşörtünü çekip yırttığı ve parmak işareti ile hakaret ettiği, bunun üzerine birbirlerine tokat attıklarına yönelik basit yaralama eylemi sebebiyle açılan kamu davası sonucu yapılan yargılama sırasında, 5237 sayılı Kanun'un 86/2. maddesinde düzenlenen yargılama konusu suçun, soruşturulması ve kovuşturulmasının şikayete bağlı olması karşısında, maktulün şikayet hakkını kullanmadan ölmesi karşısında şikayet yokluğu sebebiyle anılan Kanun'un 73/4 ve 5271 sayılı Kanun'un 223/8. maddeleri gereğince kamu davasının düşürülmesine karar verilmesi gerekirken, yazılı şekilde karar verilmesinde isabet görülmediğinden bahisle, 5271 sayılı CMK'nin 309. maddesi gereğince anılan kararın bozulması lüzumunun ihbar olunduğu anlaşıldı.  Gereği görüşülüp düşünüldü:  Adalet Bakanlığının kanun yararına bozma isteyen yazısına dayanan tebliğnamede ileri sürülen düşünce yerinde görüldüğünden Kozan 3. Asliye Ceza Mahkemesinin (Çocuk Mahkemesi Sıfatıyla) 06.04.2017 tarihli ve 2016/417 Esas, 2017/11 Karar sayılı kararının 5271 sayılı CMK'nin 309/4. maddesinin (d) bendi gereğince kanun yararına BOZULMASINA ve suça sürüklenen çocuk hakkında kasten basit yaralamadan açılan kamu davasının 5237 sayılı Türk Ceza Kanunu'nun 73/4. maddesi delaletiyle 5271 sayılı CMK'nin 223/8. maddesi gereğince mağdurun şikayeti söz konusu olmadığından DÜŞÜRÜLMESİNE, dosyanın mahalline gönderilmek üzere Yargıtay Cumhuriyet Başsavcılığına TEVDİİNE, 11.01.2021 gününde oy birliğiyle karar verildi."
}