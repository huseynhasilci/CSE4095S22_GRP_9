{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " İnfaz kurumuna veya tutukevine yasak eşya sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat    Gereği görüşülüp düşünüldü:  ...E Tipi Kapalı Ceza İnfaz Kurumunda 04.06.2014 günü yapılan genel aramada sanıkların kalmış olduğu C-2 nolu odada 2. katta bulunan yatakhane kısmında girişte sağ tarafta bulunan yatak üzerinde yer alan kalem ve kitap yerleştirmek için yapılmış olan kutunun çekmecesinin altında gizli bölmede, içerisinde adli emanetin 2014/736 sırasında kayıtlı suça konu aletlerin ele geçirildiği iddia ve kabul olunan olayda;  Sanıkların savunmalarında koğuşa yeni yerleştirildikleri, suça konu aletlerin koğuşta kendilerinden önce kalan başka hükümlü veya tutuklular tarafından çekmece içine yerleştirilmiş olabileceğini ısrarla belirtmeleri karşısında, suça konu eşyaların ele geçirildiği yeri ve yatağı kimin kullandığı ve ayrıca koğuştaki sanıkların barındırıldığı odaya başka hükümlü ve tutukluların geçişinin mümkün olup olmadığı hususlarının araştırılması, genel arama tutanağını düzenleyen görevlilerin tanık sıfatıyla beyanlarının alınması ve sonucuna göre sanıkların hukuki durumunun tayin ve takdiri gerekirken, eksik araştırma ile yazılı şekilde hükümlerin kurulması,  Yasaya aykırı, Cumhuriyet Savcısının temyiz itirazları bu nedenle yerinde görülmüş olduğundan hükümlerin bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 27.01.2021 gününde oybirliğiyle karar verildi."
}