{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Yapılan yargılamaya ve dosya kapsamına göre sanığın yerinde görülmeyen diğer temyiz itirazlarının reddine, ancak;  1- Sanık hakkında düzenlenen iddianamede TCK.nın 158/1-j. maddesi ile cezalandırılması talep edilmekle, 5271 sayılı CMK.nın 226. maddesi uyarınca sanığa ek savunma hakkı verilmeden ve yakalama kararı ekinde sadece iddianame olduğu ve görevsizlik kararının bulunmaması nedeniyle yakalama kararı ile alınan savunmasında görevsizlik kararı okunmadan, iddianamede gösterilmeyen TCK.nın 245/3. maddesinin uygulanması suretiyle savunma hakkının kısıtlanması,  2- Mağdur adına üretilen kredi kartının değişik yerlerde birden fazla kullanıldığının anlaşılması karşısında, TCK.nın 245/3. maddesi gereği tayin olunan cezadan TCK.nın 43/1. maddesi uyarınca artırım yapılması gerektiğinin gözetilmemesi,  Yasaya aykırı, sanık müdafinin temyiz itirazları bu itibarla yerinde görülmüş olduğundan, hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. ve 326. maddeleri gereğince ceza miktarı bakımından kazanılmış hakkı saklı kalmak kaydıyla BOZULMASINA, 11.01.2021 gününde oybirliğiyle karar verildi."
}