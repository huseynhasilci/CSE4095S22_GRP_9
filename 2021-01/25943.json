{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : UŞAK 1. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ :  Mahkemece kurulan 12/02/2019 tarihli hükümde 20/06/2011 tarihli olayın hükme esas alınmaması sebebiyle tebliğnamedeki 1 numaralı bozma görüşüne iştirak edilmemiştir.  1-Sanık hakkında hükme esas alınan 19/04/2011 tarihinde tanıklar ... ve ...’te uyuşturucu ele geçirilmesi olayı ile ilgili olarak, sanıkla tanık Kamil arasındaki iletişimin tespiti tutanaklarının içeriğine değişik anlamlar yüklenilebileceği, sanığın aşamalardaki savunmalarında tanıklara esrar verdiğini kabul etmemesi ve tanıkların da ele geçirilen maddeleri sanıktan aldıkları yönde beyanlarının bulunmadığının anlaşılması karşısında, 19/04/2011 tarihli fiziki takip tutanağını düzenleyen tutanak tanıklarının olayla ilgili beyanlarının alınması sonucuna göre sanığın hukuki durumunun belirlenmesi gerekirken, eksik araştırma ile hüküm kurulması,  2-Hükümden sonra TCK'nın 53. maddesinin uygulanması ile ilgili olarak 7242 sayılı Kanunla yapılan değişiklikler nedeniyle, bu maddenin uygulanması açısından sanıkların durumunun yeniden belirlenmesinde zorunluluk bulunması,  Bozmayı gerektirmiş, sanık müdafiinin temyiz itirazları bu nedenle yerinde görülmüş olduğundan, hükmün BOZULMASINA, 14/01/2021 tarihinde oy birliği ile karar verildi."
}