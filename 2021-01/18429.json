{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık (değişen suç vasfı nedeniyle resmi belgenin düzenlenmesinde yalan beyan)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Sanığın nitelikli dolandırıcılık suçundan beraatına ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Sanık ...'in, evrakı çocuk olması nedeniyle ayrılan ... ile birlikteliğinden ...'ın hamile kalması ve sosyal güvencesinin bulunmaması nedeniyle, SGK'dan sağlık güvencesine sahip olan ...'a ait kimlik bilgilerini ele geçiren ...'in yardımı ile ...'e ait doğum işlemlerini Dr. Zekayi Tahir Burak Kadın Sağlığı Eğitim ve Araştırma Hastanesi'nde yaptırdığı, tedavi masrafı olan 440 TL'nin katılan kuruma fatura edilmesi suretiyle kurumun zarara uğratıldığı iddia edilen olayda;  Hiç bir sosyal güvencesi ile ödeme gücü bulunmayan ...'den acil sağlık hizmet bedellerinin alınmasının söz konusu olamayacağı, bu nedenle kamunun herhangi bir zararından söz edilemeyeceği, ayrıca \"resmi belgenin düzenlenmesinde yalan beyanda bulunmak\" suçunun oluşabilmesi için, sanığın açıklamaları üzerine oluşturulan resmi belgenin, bu beyanın doğruluğunu ispat edici bir güce sahip olması gerektiği, beyanı alan memurun bu beyanın doğruluğunu araştırıp tahkik etmek ve daha sonra edindiği kanaate göre resmi belgeyi düzenlemek durumunda ise, bir başka ifade ile resmi belge sadece sanığın beyanına göre değil de memur tarafından yapılacak inceleme sonucuna göre meydana getirilmekte ise maddede tanımlanan suçun oluşmayacağı gözetildiğinde, hastane görevlilerinin yapacakları kısa bir araştırma ile nüfus cüzdanının kime ait olduğunu kolaylıkla anlayabilecek durumda olmaları nedeniyle resmi belgenin düzenlenmesinde yalan beyan suçunun da yasal unsurlarının oluşmadığı gerekçesiyle verilen beraat hükmünde bir isabetsizlik görülmemiştir.  Bozmaya uyularak yapılan yargılama sonunda, sanığa atılı suçun unsurlarının oluşmadığı gerekçe gösterilerek mahkemece kabul ve takdir kılınmış olduğundan, katılan vekilinin, atılı suçun sübut bulduğuna ilişkin temyiz itirazlarının reddiyle, hükmün ONANMASINA, 27/01/2021 tarihinde oybirliğiyle karar verildi."
}