{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Düşme    Yerel Mahkemece bozma üzerine verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  1- O yer Cumhuriyet savcısının temyizinin, yalnızca uzlaştırma işleminin hukuka aykırı gerçekleştirildiğine ilişkin olup, suçun vasfı ve sübuta ilişkin bir sebebe dayanmaması karşısında, CMK'nın 290. maddesi gereğince, sanığın yararına olan hukuk kurallarına aykırılığın, sanık aleyhine hükmün bozdurulması için Cumhuriyet savcısına bir hak vermeyeceği,  Anlaşıldığından, 5320 sayılı Kanunun 8/1 ve 1412 sayılı CMUK'nın 317. maddeleri uyarınca, tebliğnameye uygun olarak, o yer Cumhuriyet savcısının TEMYİZ İSTEĞİNİN REDDİNE,  2- Sanık hakkında tehdit ve hakaret eylemlerinden kurulan düşme kararlarına yönelik katılanların temyizine gelince;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede,  Başkaca nedenler yerinde görülmemiştir.  Ancak;  Uzlaştırma bürosu tarafından düzenlenen 06.01.2018 tarihli raporda taraflar arasında uzlaşmanın sağlanamadığının belirtildiği halde, yasal olmayan şekilde düşme kararı verilmesi,  Kanuna aykırı ve katılanlar ... ve ... ile o yer Cumhuriyet savcısının temyiz nedenleri ile tebliğnamedeki düşünce yerinde görüldüğünden, HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 25/01/2021 tarihinde oy birliğiyle karar verildi."
}