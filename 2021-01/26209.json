{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- Sanık ... hakkında: Resmi belgede sahtecilik ve nitelikli dolandırıcılık suçlarından beraat  2- Sanık ... hakkında: Nitelikli dolandırıcılık suçundan beraat    Sanık ...'ın resmi belgede sahtecilik ve nitelikli dolandırıcılık suçlarından, sanık ...'in nitelikli dolandırıcılık suçundan beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Sanık ... ’ın, dayısı olan diğer sanıkla birlikte işyeri çalıştırdığı, sanık ... adına çek keşide etme yetkisi olmadığı halde 30/10/2011 keşide tarihli ve 1.500 TL bedelli çeki keşide edip katılandan satın aldığı ayakkabılar karşılığında verdiği, katılanın da başka bir kişiye viro yoluyla devrettiği, çekin karşılıksız çıkması nedeniyle başlatılan icra takibine sanık ...’nün imza itirazında bulunarak takibi durdurttuğunun iddia edildiği somut olayda,  A) Sanık ... hakkında nitelikli dolandırıcılık suçundan kurulan beraat hükmüne yönelik yapılan temyiz itirazlarının incelenmesinde:  Dosya kapsamında toplanan delillere göre, bahse konu çekin önceden doğan borç nedeniyle katılana verildiği, bu haliyle atılı suçun yasal unsurlarının oluşmadığına ilişkin mahkemenin kabulünde bir isabetsizlik görülmemiştir.  Yapılan yargılama sonunda, sanığın üzerine atılı suçun yasal unsurlarının oluşmadığı mahkemece kabul ve takdir kılınmış olduğundan, katılan vekilinin atılı suçun unsurlarının oluştuğuna ilişkin temyiz itirazlarının reddiyle, beraate ilişkin hükmün ONANMASINA,  B) Sanık ... hakkında nitelikli dolandırıcılık ve resmi belgede sahtecilik suçlarından kurulan beraat hükümlerine yönelik yapılan temyiz itirazlarının incelenmesinde:  Sanığın, hükümlerden sonra 25/04/2019 tarihinde öldüğünün UYAP sistemi aracılığıyla Mernis'ten temin edilen nüfus kaydından anlaşılması karşısında, hakkında açılan kamu davasının 5237 sayılı TCK'nın 64/1. maddesi uyarınca düşürülmesine karar verilip verilmeyeceğinin mahkemesince değerlendirilmesinde zorunluluk bulunması,  Bozmayı gerektirmiş, katılan vekilinin temyiz itirazları bu itibarla yerinde görülmüş olduğundan, sair yönleri incelenmeyen hükmün bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, 14/01/2021 tarihinde oybirliğiyle karar verildi."
}