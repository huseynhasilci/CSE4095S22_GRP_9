{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik, başkasına ait kimlik veya kimlik bilgilerinin kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Başka bir suçtan hükümlü bulunan sanık ...’ün hüküm yüzüne karşı verilmiş ise de, yasa yolu bildiriminde CMK'nin 263. maddesine göre bulunduğu cezaevi aracılığıyla kararı temyiz edebileceğinin belirtilmemesi suretiyle yanıltılması nedeniyle sanığın temyiz isteminin süresinde olduğu kabul edilerek yapılan incelemede;  31.07.2014 tarihli olay- yakalama tutanağına göre Gaziantep İli Şehit Kamil İlçe Emniyet Müdürlüğü tarafından ... plakalı aracın hnsızlık olayına karıştığının bildirilmesi üzerine Aksaray İl Emniyet müdürlüğü ekiplerince kovalamaca sonucunda yakalandığında sanığın suçtan zarar gören ...’e ait ve sahte olarak düzenlenmiş nüfus cüzdanını gösterdiği, düzenlenen tutanakta imzadan imtina etmiş olsa bile ... adına imza açılmış olması, sonrasında kolluk tarafından yapılan araştırmada sanığa fotoğrafının gösterilmesi üzerine kardeşinin kimliğini kullandığını kabul etmesi karşısında başkasına ait kimlik veya kimlik bigilerinin kullanılması suçu oluştuğundan tebliğnamedeki bozma isteyen görüşe iştirak edilmemiş, gerekçeli karar başlığında suçtan zarar gören olarak ...’ün yazılmaması, mahallinde düzeltilebilir yazım hatası olarak değerlendirilmiş, TCK’nin 53. maddesinin uygulanmasında Anayasa Mahkemesi’nin 08.10.2015 tarih, 2014/140 esas ve 2015/85 karar sayılı iptal kararının infaz aşamasında gözetilmesi mümkün görülmüştür.  Yargılama, sürecindeki işlemlerin hukuka uygun olarak yapıldığı, iddia ve savunmada ileri sürülen görüşler ile delillerin gerekçeli kararda gösterilip tartışılarak değerlendirildiği, vicdanî kanının deliller ve dosyadaki bilgilerle uyumlu olarak kesin verilere dayandırıldığı, fiilin sanık tarafından gerçekleştirildiğinin saptandığı, fiile uyan suç tipi ile yaptırımların doğru biçimde belirlenip uygulandığı, kurulan hükümlerde bir aykırılık bulunmadığı anlışılmış; sanık ve Cumhuriyet savcısı'nın temyiz talepleri yerinde görülmediğinden, hükümlerin ONANMASINA, 13.01.2021 tarihinde oy birliğiyle karar verildi."
}