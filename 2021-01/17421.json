{
    "Dairesi": "23.Hukuk Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " İstanbul 9. İcra Hukuk Mahkemesi    Taraflar arasındaki sıra cetvelindeki sıraya şikayet davasının yapılan yargılaması sonunda ilamda yazılı nedenlerden dolayı şikayetin reddine yönelik verilen hükmün süresi içinde şikayetçi vekilince temyiz edilmesi üzerine dosya incelendi, gereği konuşulup düşünüldü.   Şikayetçi vekili, borçluya ait aracın satıldığını, düzenlenen sıra cetvelinde, 1. sırada şikayet olunanın dosyasına yer verildiğini şikayet olunanın dosyasında süresinde satış talep edilip avans yatırılmadığı için haczin düştüğünü, ihalenin de şartnameye uygun yapılmadığını ileri sürerek müvekkili dosyasının 1. sıraya alınmasını talep ve şikayet etmiştir.  Şikayet olunan şikayetin süresinde olmadığını, müvekkili haczinin ayakta olduğunu savunarak şikayetin reddini istemiştir.  İlk derece mahkemesince iddia, savunma ve dosya kapsamına göre, şikayet olunanın haciz tarihinden itibaren 6 aylık sürede satış talep edip satış avansı yatırdığı, haczin hukuki varlığını ve geçerliliğini koruduğu, şikayetçinin ihalenin usulüne uygun yapılmadığı iddialarının sıra cetveline şikayet nedeni olarak ileri sürülemeyeceği gerekçesi şikayetin reddine karar verilmiştir. Karara karşı şikayetçi vekilinin istinaf kanun yoluna başvurulması üzerine, İstanbul Bölge Adliye Mahkemesi 17. Hukuk Dairesince, şikayetçi vekilince süre tutum dilekçesi verildiği, bu dilekçede ayrıntılı istinaf kanun yoluna başvuru dilekçesinin gerekçeli kararın tebliğinden sonra hazırlanacağının belirtildiği, ilk derece mahkemesinin kararının 03.05.2018 tarihinde tebliğ edildiği, fakat ne bu tarihten önce, ne de sonra, ayrıntılı istinaf dilekçesinin dosyaya sunulmadığı, süre tutum dilekçesinde mahkemece resen görülecek nedenlerle ve kamu düzeni olan hususlar da dikkate alınarak ilk derece mahkemesi kararının kaldırılmasının talep edildiği, başkaca bir istinaf sebebi bildirilmediği, dosyada kamu düzenine aykırılık teşkil edecek bir unsura da rastlanmadığı gerekçesiyle şikayetçi vekilinin istinaf başvurusunun, HMK'nun 352. maddesi gereğince işin esası incelenmeksizin reddine, karar verilmiştir.  Kararı, şikayetçi vekili temyiz etmiştir.  Dosyadaki yazılara kararın dayandığı gerektirici sebeplere delillerin takdirinde bir isabetsizlik bulunmamasına göre şikayetçi vekilinin temyiz itirazları yerinde görülmemiştir.  SONUÇ: Yukarıda açıklanan nedenlerle İstanbul Bölge Adliye Mahkemesi 17. Hukuk Dairesi kararına ilişkin şikayetçi vekilinin tüm temyiz sebeplerinin reddiyle usul ve kanuna uygun bulunan hükmün ONANMASINA, aşağıda yazılı onama harcının temyiz edenden alınmasına, dosyanın ilk derece mahkemesine, kararın bir örneğininde İstanbul Bölge Adliye Mahkemesi 17. Hukuk Dairesine gönderilmesine, 27.01.2021 tarihinde oy birliği ile karar verildi."
}