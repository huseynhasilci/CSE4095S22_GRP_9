{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Gereği görüşülüp düşünüldü:  I- Sanık hakkında sahte üretilmiş banka veya kredi kartını kullanmak suretiyle yarar sağlama suçundan kurulan hükme ilişkin temyiz incelemesinde;  Bozmaya uyularak yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre sanık müdafinin, sübuta, katılan ...Ş vekilinin, teşdit uygulanması, takdiri indirimin uygulanmaması gerektiğine ilişkin ve yerinde görülmeyen temyiz itirazlarının reddiyle hükmün ONANMASINA,  II- Sanık hakkında sahte banka veya kredi kartı üretme suçundan kurulan hükme ilişkin temyiz incelemesinde;  Bozmaya uyularak yapılan yargılamaya göre sair temyiz itirazlarının reddine, ancak;  Dairemizin 09.11.2015 tarihli bozma ilamına uyulmasına karar verilmesine rağmen, sanığın, katılana ait nüfus cüzdanı ile Finansbank’a müracaatla kredi kartı sözleşmesi imzalayarak sahte kredi kartı çıkartmaktan ibaret eyleminin TCK.nın 245/2., 43. maddelerine uyan suçu oluşturduğu gözetilmeden TCK.nın 43. maddesinin uygulanmayarak yazılı şekilde hüküm tesis edilerek, eksik ceza tayini,  Yasaya aykırı, katılan ...Ş vekili ve sanık müdafinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 11.01.2021 gününde oybirliğiyle karar verildi."
}