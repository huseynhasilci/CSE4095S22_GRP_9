{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " 4733 sayılı Yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I) Gümrük İdaresi vekilinin temyiz talebinin incelenmesinde;  Suç tarihi ve ele geçen eşyanın niteliğine göre, suçtan doğrudan zarar görmeyen Gümrük İdaresi'nin davaya katılma ve hükmü temyize yetkisi bulunmadığı gibi katılmasına karar verilmesi de hükmü temyiz yetkisi vermeyeceğinden, Gümrük İdaresi vekilinin vaki temyiz talebinin 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 317. maddesi gereğince REDDİNE,  II) Tütün ve Alkol Piyasası Düzenleme Kurumu davaya katılabilecek surette suçtan zarar gördüğünden, CMK'nun 260. maddesi uyarınca hükmü temyize hakkı bulunduğu gözetilerek temyiz talebinin incelenmesinde ise;  1-Suçtan zarar gören ve davaya katılma hakkı bulunan TAPDK'e duruşma günü bildirilmeksizin yargılama yapılması,  2-Sanık hakkında Kadirli Cumhuriyet Başsavcılığı tarafından 16.08.2013 tarih ve 2013/3303 Soruşturma sayılı Kovuşturmaya Yer Olmadığına Dair Karar verildiği, bu karara karşı Gümrük İdaresi vekilinin yapmış olduğu itiraz üzerine Ceyhan 2. Ağır Ceza Mahkemesi'nin 31.10.2013 tarih ve 2013/121 D.İş sayılı kararı ile Kovuşturmaya Yer Olmadığına Dair Kararının kaldırıldığı ve Kadirli Cumhuriyet Başsavcılığı'nca İddianame düzenlenerek kamu davasının açıldığı, Kadirli 1.Asliye Ceza Mahkemesi'nce yapılan yargılama sonucunda da temyize konu 22.04.2014 tarihli hükmün kurulduğu anlaşılmakla,  Suç tarihi ve ele geçen eşyanın niteliği nazara alındığında, sanığın eyleminin 4733. sayılı Yasaya muhalefet suçu kapsamında kaldığı, bu suçtan doğrudan zarar görenin ise Tütün ve Alkol Piyasası Düzenleme Kurumu olduğu, Kovuşturmaya Yer Olmadığına Dair Karara yönelik Gümrük İdaresi'nin değil, Tütün ve Alkol Piyasası Düzenleme Kurumu'nun itiraz hakkının bulunduğu, bu nedenle itiraz hakkı bulunmayan Gümrük İdaresi'nin itirazı üzerine sanık hakkında kamu davası açtırılarak yerel mahkemece yazılı şekilde hüküm tesisi,  Yasaya aykırı, Tütün ve Alkol Piyasası Düzenleme Kurumu vekilinin temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 321. maddesi uyarınca BOZULMASINA, 25.01.2021 tarihinde oybirliğiyle karar verildi."
}