{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "05",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet      Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Metrobüs şoförü olan mağdurla yolcu olan sanık arasında ön kapının açılması meselesi yüzünden çıkan tartışma sırasında sanığın mağduru bıçakla yaraladığı olayda, suçta kullanılan bıçağın niteliğine ilişkin 29.05.2015 tarihli uzmanlık raporu ve içeriği, mağdur yaralanmasına ilişkin Bakırköy Dr. Sadi Konuk Eğitim Araştırma Hastanesinin 14.05.2015 tarihli raporunda ''Batın sol üst kadranda 2-3 cm'lik derin, içerde de devam eden bıçak giriş deliği'' tespit edilmesi, 12.08.2015 tarihli Bakırköy Adli Tıp Şube Müdürlüğünce düzenlenen raporda ''...tedavi sırasında çekilmiş toraks ve batın tomografilerinin radyoloji raporlarında yaralanmanın batına nafiz olduğunun belirtisi olabilecek bulgular tarif edildiğinden söz konusu tomografilerinin görüntülerinin kayıtlı olduğu CD'lerin tüm tıbbi belgeler ile birlikte Adli Tıp Kurumu Başkanlığı ilgili İhtisas Kurulu’na gönderilmesi...'' görüş bildirildiği, Adli Tıp Kurumu 2. İhtisas Kurulunun 22.01.2016 tarihli raporunda ''Kişide batın solda 1(bir) adet ve sol kolda 1(bir) adet olmak üzere toplam 2(iki) adet kesici delici alet yarası tarif edildiği, batın solunda tarif edilen ve herhangi bir iç organ lezyonuna sebep olmasa bile peritonu geçerek batın boşluğuna giren kesici delici alet yaralanmasının; kişinin yaşamını tehlikeye sokan bir durum OLDUĞU...'' belirtilmesine göre, sanığın TCK'nin 86/1, 86/3-e, 87/1-d-son maddeleri gereğince cezalandırılması gerekirken yazılı şekilde hüküm kurulması,  Bozmayı gerektirmiş, sanığın ve o yer Cumhuriyet savcısının temyiz sebepleri bu itibarla yerinde görülmüş olduğundan, hükmün bu sebeplerden 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca BOZULMASINA, 05.01.2021 gününde oy birliğiyle karar verildi."
}