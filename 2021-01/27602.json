{
    "Dairesi": "4.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " İftira, fuhuş",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet   Yerel Mahkemece bozma üzerine verilen hükümler temyiz edilmekle, başvurunun süresi ve kararların niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  TCK’nın 267/8. maddesindeki: “İftira suçundan dolayı dava zamanaşımı, mağdurun fiili işlemediğinin sabit olduğu tarihten başlar.” hükmü karşısında, iftira suçunun mağduru ...’ın itham edildiği fiilleri işlemediğinin sabit olduğu İstanbul Anadolu 26. Asliye Ceza Mahkemesinin 2012/1529 esas, 2013/632 karar sayılı dosyası kapsamında, 13/03/2014 tarihinde kesinleştiğinden ve dava zamanaşımı bu tarihten başlayacağından dolayı iftira suçundan dava zamanaşımının dolmadığı anlaşılmakla, tebliğnamedeki zamanaşımı nedeni ile düşme görüşüne iştirak edilmemiştir.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede:  Sanığa yükletilen iftira ve fuhuş eylemleriyle ulaşılan çözümü haklı kılıcı zorunlu öğelerinin ve bu eylemlerin sanık tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemlerin doğru olarak nitelendirildiği ve Kanunda öngörülen suç tiplerine uyduğu,  Sanığın bir suç işleme kararının icrası kapsamında değişik zamanlarda aynı mağdura yönelik birden fazla kez fuhuş suçunu işlemesi nedeniyle hakkında, TCK'nın 43/1. maddesi uyarınca, zincirleme suç hükümlerinin uygulanması gerektiği gözetilmeden, eksik ceza tayin edilmişse de aleyhe temyiz olmadığından bozma sebebi yapılamayacağı,  Anlaşıldığından, sanık ... müdafiinin ileri sürdüğü nedenler yerinde görülmemiş olmakla, tebliğnameye kısmen uygun olarak TEMYİZ DAVASININ ESASTAN REDDİYLE HÜKÜMLERİN ONANMASINA, 11/01/2021 tarihinde oy birliğiyle karar verildi."
}