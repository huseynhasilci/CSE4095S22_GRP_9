{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Defter ve belgeleri gizleme, sahte fatura düzenleme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ret, mahkumiyet    1-Defter ve belgeleri gizleme suçuna ilişkin temyiz itirazlarının incelenmesinde;  Sanık müdafilerinin, defter ve belgeleri gizleme suçundan mükerrerlik nedeniyle reddine karar verilen davada müvekkili lehine maktu vekalet ücreti verilmesi gerektiğine ilişkin temyiz talebi ile sınırlı olarak yapılan incelemede;  1136 sayılı Kanun'un 168 ve hüküm tarihinde yürürlükte bulunan Avukatlık Asgari Ücret Tarifesinin 13. maddesinin 5. fıkrası uyarınca, beraat eden ve kendisini vekil ile temsil ettiren sanık lehine maktu avukatlık ücretine hükmedilmesi gerektiği, ancak sanık hakkında açılan kamu davasının mükerrer olması nedeniyle CMK'nin 223/7. maddesi gereğince reddine karar verildiği, vekalet ücretine hükmedilemeyeceğinden, sanık müdafilerinin yerinde görülmeyen temyiz nedenlerinin reddiyle hükmün ONANMASINA,  2-2007 takvim yılında sahte fatura düzenleme suçuna ilişkin temyiz itirazlarının incelenmesinde;  Sanık hakkında mütalaa ve vergi suçu raporuna uygun olarak 2007 takvim yılında sahte fatura düzenleme suçundan kamu davası açıldığı, Mahkemenin gerekçesinde sanığın 2007 takvim yılında sahte fatura düzenlediği kabul edilmiş olmasına rağmen, hüküm kurulurken “2007 takvim yılında sahte fatura düzenleme” suçundan mahkumiyet kararı verilmesi yerine maddi hata sonucu “2007 takvim yılında sahte fatura kullanma” suçundan hüküm kurulmasının mahallinde düzeltilebilir maddi bir hata olduğu anlaşılmakla yapılan incelemede;  Sanığa yüklenen 2007 takvim yılında sahte fatura düzenleme suçunun Kanun’daki cezasının türü ve üst sınırına göre, 5237 sayılı TCK’nin 66/1-e ve 67/4. maddelerinde öngörülen olağanüstü dava zamanaşımının, suç tarihinden temyiz inceleme tarihine kadar gerçekleştiği anlaşılmış, sanık müdafilerinin temyiz nedenleri bu itibarla yerinde görüldüğünden diğer yönleri incelenmeyen hükmün 5320 sayılı Kanunun 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA; ancak yeniden yargılama yapılmasını gerektirmeyen bu hususta, aynı Kanunun 322. maddesindeki yetkiye dayanılarak karar verilmesi mümkün olduğundan, sanık hakkındaki kamu davasının gerçekleşen olağanüstü dava zamanaşımı nedeniyle 5271 sayılı CMK'nin 223/8. maddesi gereğince DÜŞMESİNE, 25.01.2021 tarihinde oy birliği ile karar verildi."
}