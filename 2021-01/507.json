{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- dolandırıcılık suçu yönünden; TCK.’nın157/1, 43, 62, 52/2-4, 53, 58/6 maddeleri gereğince mahkumiyet  2- Özel belgede sahtecilik suçu yönünden; TCK.’nın 207/1, 43, 62, 53, 58/6 maddeleri gereğince mahkumiyet    Sanık hakkında dolandırıcılık ve özel belgede sahtecilik suçlarından sanığın mahkumiyetine ilişkin hükümler sanık tarafından temyiz edilmekle, dosya incelenerek gereği düşünüldü:  Gerekçeli karar başlığında “07/10/2013” olarak yanlış gösterilen suç tarihini “18/02/2012-07/04/2012 (özel belgede sahtecilik suçu yönünden)”, “18/02/2012-07/10/2012 (dolandırıcılık suçu yönünden)\" olarak mahallince düzeltilmesi mümkün görülmüştür.  Sanığın, üzerinde kendisine ait fotoğrafın yer aldığı katılanın kimlik bilgilerini içeren sahte nüfus cüzdanı fotokopisini kullanarak adı geçen katılan adına telefon hatlarına ilişkin abonelik sözleşmeleri düzenletmek suretiyle dolandırıcılık ve özel belgede sahtecilik suçlarını işlediğinin iddia edildiği olayda; bahse konu abonelikler düzenlenirken katılana ait Nüfus İdaresinin maddi varlığı olan nüfus cüzdanı fotokopisinin kullanılmış olması karşısında; eylemin 5237 sayılı TCK'nın 158/1-d maddesinde düzenlenen nitelikli dolandırıcılık ve 5809 sayılı Elektronik Haberleşme Kanunu'nun 56/2 delaletiyle 63/10 madde 2. cümleye muhalefet suçlarını oluşturup oluşturmayacağına ilişkin delilleri takdir ve değerlendirme yetki ve görevinin üst dereceli Ağır Ceza Mahkemesine ait olduğu gözetilerek görevsizlik karar verilmesi gerekirken yargılamaya devamla yazılı şekilde hükümler kurulması,  Bozmayı gerektirmiş, sanığın temyiz itirazları bu itibarla yerinde görülmüş olduğundan sair yönleri incelenmeyen hükümlerin bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, aynı kanunun 326/son maddesi uyarınca ceza miktarı yönünden kazanılmış hakkın saklı tutulmasına, 11/01/2021 tarihinde oybirliği ile karar verildi."
}