{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet       Yerel Mahkemece bozma üzerine verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede; başkaca nedenler yerinde görülmemiştir.  Ancak;  1) Olay günü kavga ihbarı üzerine gelen görevli polis memurlarının cadde üzerinde bulunan market önünde bali içerken rastladıkları ve üst aramasını yapmak istedikleri sanık ... ile temyiz dışı sanıklar ... ve ...’nın kaçması nedeniyle yakalandıklarında, olay tutanağında ...’ın müşteki polis memuru ...’na hitaben “sen kim oluyorsun da beni alıyorsun, beni kimse alamaz, ben askerim, dokunulmazlığım var, zaten polisten adam olmaz, bana dokunana ben sokarım” şeklinde, sanığın ve ...a’nın ise “bize de dokunamazsınız siz kim oluyorsunuz” şeklinde söylemlerde bulunduklarının anlatılması, müşteki ... ve tutanak tanığı ...’in soruşturma ve koğuşturma aşamasındaki beyanlarında, tutanak içeriğini tekrarlaması ve doğrulamasına karşın, mahkemece de tutanak içeriğine neden itibar edilmediğinin açıklanmaması müşteki ve tanık ...’e sanığın sözlerinin neler olduğu açıklattırılıp, tutanak ve beyanlar arasındaki çelişkinin giderilmeye çalışılması, çelişki giderilemediği takdirde yöntemince irdelenip beyanlar ve tutanak içeriğinden hangisinin üstün tutulduğu gösterilerek, sonucuna göre sanığın hukuki durumunun belirlenmesi gerekirken, eksik inceleme ve yetersiz gerekçeyle mahkumiyet kararı verilmesi,  2) Kabule göre de;  Olay günü kavga ihbarı üzerine gelen görevli polis memurlarının cadde üzerinde bulunan market önünde bali içerken rastladıkları ve üst aramasını yapmak istedikleri sanığın kendisini aratmak istememesi nedeniyle müşteki polis memuru ...'na hitaben \"siz kim oluyorsunuz da bizi alıyorsunuz, bizi kimse alamaz, dokunulmazlığımız var, zaten polisten adam olmaz, bana dokunana ben sokarım\" biçiminde söylediği mahkemece kabul edilen sözlerin tehdit niteliğinde olduğu ve eylemin görevi yaptırmamak için direnme suçunu oluşturduğu gözetilmeden, suç vasfında yanılgıyla hakaret suçundan yazılı şekilde hüküm kurulması,  Kanuna aykırı, sanık ...’ın temyiz nedenleri yerinde görüldüğünden tebliğnameye aykırı olarak, HÜKMÜN BOZULMASINA, yeniden hüküm kurulurken 1412 sayılı CMUK'nın 326/son maddesinin gözetilmesine, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 25/01/2021 tarihinde oy birliğiyle karar verildi."
}