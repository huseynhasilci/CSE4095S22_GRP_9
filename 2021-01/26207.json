{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Hizmet nedeniyle güveni kötüye kullanma suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Katılanın, ... Gıda isimli iş yerinde çalışmaya başladığı, bu iş yeri sahibi olarak sanığı bildiği fakat iki ay çalıştıktan sonra sanığın ortağı ile sıkıntıları olduğunu söyleyerek iş yerini katılanın üzerine yapma konusunda katılanı ikna ederek ... Gıda İsimli iş yerini katılana devrettiği ve yeni işe başlama olarak katılan adına vergi levhasının çıkartıldığı, katılanın firmanın işlerinin yürütülmesi amacı ile sanığa Antalya ..... Noterliğinin 23136 yevmiye numaralı 15/07/2013 tarihli geniş yetkiler içeren bir vekaletname çıkarttığı bu vekaletname ile sanığın Yapı Kredi bankasından çek karnesi aldığı ve piyasaya çek keşide etmeye başladığı, daha sonra firmada sermaye olarak kullanılmak üzere katılanın eşi olan ...'tan kredi çekmesini istediği, almış olduğu 50.000 TL krediyi katılanın eşinin sanığa verdiği, ayrıca katılanın kendisi adına kayıtlı aracını da satarak parasını sanığa verdiği, sanığın katılandan almış olduğu paraları iade etmeden başka bir iş yeri açtığı, bunun üzerine katılanında Vergi Dairesine başvurarak iş yerinin kapanış işlemlerini yaptırdığı, sanığın firmanın idaresi için verilen vekaleti kötüye kullanıp katılandan almış olduğu paraları iade etmeyerek menfaat temin ettiği iddia edildiği olayda; sanık savunması, katılan ve tanık beyanları ve tüm dosya kapsamına göre olayın hukuki ihtilaf niteliğinde bulunduğu gerekçesiyle verilen beraat kararında bir isabetsizlik bulunmamıştır  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; Katılan vekilinin, sanığın suçunun sabit olduğuna ilişkin temyiz itirazlarının reddiyle, hükmün ONANMASINA, 14/01/2021 tarihinde oy birliğiyle karar verildi."
}