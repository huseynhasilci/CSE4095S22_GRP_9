{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 53. maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm, O yer Cumhuriyet savcısı tarafından temyiz edilmekle, dosya incelenerek gereği düşünüldü:  Dairemizin bozma ilamı doğrultusunda dosyanın uzlaştırma bürosuna gönderildiği, ancak uzlaştırmanın sağlanamadığı belirlenerek yapılan incelemede:  Sanığın, taksi şoförü olan katılan ile Turhal ilçesine gitmek üzere 80,00 TL’ye pazarlık yaptığı, araç Turhal ilçesine geldiğinde sanığın bir evin önünde durmasını istediği, evden kızı olduğunu belirttiği bir çocuğu alıp bozuk parası olmadığını belirterek katılandan 200,00 TL aldığı, ancak tüm parayı vermediği, daha sonra sanığın isteği doğrultusunda başka adrese gittikleri, sanığın yanındaki çocuk ile birlikte araçtan indiği ve katılana beklemesini söylediği, ancak geri gelmediği ve katılandan aldığı 200,00 TL ve taksi ücreti olan 80,00 TL'yi vermediği, sanığın bu şekilde hileli hareketlerle katılanı dolandırdığı iddia edilen somut olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, O yer Cumhuriyet savcısının sair temyiz itirazlarının reddine, ancak;  5237 sayılı TCK'nın 157/1 maddesi gereğince hüküm kurulurken hapis cezası ile birlikte adli para cezasına da hükmedilmesi gerektiği halde, bu husus gözetilmeden sadece hapis cezasına hükmedilmesi suretiyle sanık hakkında eksik ceza tayin edilmesi,  Kanuna aykırı olup, O yer Cumhuriyet savcısının temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca, hükmün BOZULMASINA, 13/01/2021 tarihinde oybirliğiyle karar verildi."
}