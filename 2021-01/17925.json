{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-b maddesi gereğince beraat    Taksirle yaralama suçundan sanıkların beraatlerine ilişkin hüküm, katılan vekili tarafından temyiz edilmekle dosya incelenerek gereği düşünüldü:  Kızılcıkdere Köyünde bulunan Organize Sanayi Bölgesindeki Saray Bisküvi ve Gıda San. AŞ. isimli iş yerinde cup kek üretim hattında üretim elemanı olarak çalışan katılan ...'ün 03/04/2014 günü hamur kontrolünü yaptığı sırada hattın tıkandığını fark etmesi üzerine, tıkanan hamur depozitörünü açılması için depozitörün eleğini yerinden hat çalışırken çıkartıp elini hamur depozitörüne soktuğu sırada parmağının kopması sonucu, basit tıbbi müdahale ile giderilmez, hayat fonksiyonlarına etkisi orta (2.) derecede kemik kırığı ve sağ el 2. parmak pip eklemde ampüte oluşacak şekilde yaralandığı olayla ilgili, söz konusu şirkette sanık ... ...‘nin vardiya amiri, sanık ... vardiya amir yardımcısı ve sanık ...‘ün mali idari işler müdürü olarak görev yaptığı, 14.10.2015 tarihinde icra edilen keşif işlemi sonrası iş güvenliği konusunda uzman bilirkişiden alınan bilirkişi raporunda, olay anında vardiya sorumlusu olduğunu belirten dava konusu sanıkların kusur durumlarına ilişkin herhangi bir tespite yer vermeksizin iş güvenliği ve sağlığı konusunda gerekli tedbirleri almayan ve eğitimi vermeyen işveren ile hat ve üretim sorumlusu kişiler hakkında soruşturma aşamasında aynı kişi tarafından düzenlenen bilirkişi raporundan farklı olarak tespitlere yer verilmesi sebebiyle ikinci bilirkişi raporunda kusurlu oldukları belirtilen işveren ile hat ve üretim sorumlusu kişiler hakkında suç duyurusunda bulunulması, iddianame tanzim edilmesi halinde dosyaların birleştirilerek yargılama devam edilmesi, haklarında kovuşturmaya yer olmadığına dair karar verilmesi halinde ise soruşturma evrakının denetime olanak verecek şekilde dosya arasına alınıp kusur durumlarına ilişkin yeni bir bilirkişi raporu alınarak sanıkların hukuki durumlarının tespit ve tayini gerekirken eksik inceleme ile yetersiz bilirkişi raporuna itibarla yazılı şekilde hüküm tesisi,  Kanuna aykırı olup, katılan vekilinin temyiz itirazları bu nedenle yerinde görüldüğünden, 5320 sayılı Kanunun 8. maddesi uyarınca halen uygulanmakta olan 1412 sayılı CMUK’un 321. maddesi uyarınca, hükmün isteme uygun olarak BOZULMASINA; 27.01.2021 tarihinde oybirliğiyle karar verildi."
}