{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Hizmet Nedeniyle Güveni Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-e maddesi uyarınca beraat    Hizmet nedeniyle güveni kötüye kullanma suçundan, sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü,  Sanığın katılan .... Ltd. Şti’de satış ve pazarlama elemanı olarak çalıştığı dönemde, suça konu Artroskopi setini .... isimli doktora sattığını belirterek, fatura kesilmesini sağladığı ve alıcıya teslim edilmek üzere Artroskopi setini katılan şirketten aldığı ancak alıcıya teslim etmediği, satışını yapmadığı cihazı katılan şirkete iade etmesi gerekirken iade etmediği, yine sanığın ...., ...., .... no’lu faturalarda belirtilen malzemeleri de Adnan Menderes Üniversitesi Uygulama ve Araştırma Hastanesi Başhekimliği tarafından alınmadığı halde söz konusu malzemeleri katılan şirkete iade etmesi gerekirken iade etmediği, böylece üzerine atılı hizmet nedeniyle güveni kötüye kullanma suçunu işlediği iddia olunan somut olayda; sanığın soruşturma aşamasında; .... Medical şirketinde çalıştığı sırada tanık ....'a malzeme satma girişiminde bulunduğunu ancak tanık ....’nin malzemeyi satın almadığını, kendisinin de faturanın iptal edilmesi için malzemelerle birlikte .... Medical şirketine iade ettiğini savunduğu, kovuşturma aşamasında ise; tanık ....’ye faturada belirtilen malzemelerin hazır olduğunu söylediğini, tanık ....’ın ise kendisine, “sempozyumda faturadaki malzemelerin daha ucuz olduğunu öğrendiği için satın almaktan vazgeçtiğini” söylediğini, bunun üzerine fatura ile birlikte faturadaki malzemeleri şirketin muhasebe sorumlusu olan tanık ....'ye teslim ettiğini savunduğu, tanık ....nin ise; sanığa satılması için fatura ile birlikte teslim edilen malların, faturada isimleri belirtilen kişilere satılmadığını öğrendiklerini ve satış amacıyla sanığa teslim edilen malların sanık tarafından şirkete iadesinin de yapılmadığını beyan ettiğinin anlaşılması karşısında ve tüm dosya kapsamı nazara alındığında; sanığın sübuta eren üzerine atılı hizmet nedeniyle güveni kötüye kullanma suçu nedeniyle, hükümden sonra 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince, uzlaştırma işlemleri için gereği yapılarak sonucuna göre sanığın hukuki durumunun takdir ve tayini gerekirken, yazılı şekilde beraatine hükmedilmesi,  Bozmayı gerektirmiş, katılan vekilinin temyiz itirazları bu nedenlerle yerinde görülmüş olduğundan, hükmün 5320 sayılı Kanun'un 8. maddesi uyarınca uygulanması gereken CMUK'nın 321. maddesi gereğince BOZULMASINA, 14.01.2021 tarihinde oy birliği ile karar verildi."
}