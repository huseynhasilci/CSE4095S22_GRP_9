{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Silahla ve birden fazla kişiyle birlikte tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede, başkaca nedenler yerinde görülmemiştir,  Ancak;  1-Sanıkların soruşturma ve kovuşturma evresinde silahla ve birden fazla kişiyle birlikte tehdit suçlarını ısrarla inkar etmeleri, suçta kullanıldığı iddia edilen silahların ele geçirilememiş olması, sanıkların vücutlarında atış artığı incelemesi yapılmaması, katılanların evinde misafir olan tanıklar ... ve ...'nın da sanıkları teşhis edememeleri ve ateş ettiği iddia edilen kişi sayısı hususundaki anlatımlarının çelişkili olması ve aileler arasında uzun süreden beri husumet bulunması karşısında, ifadeler arasındaki çelişkilerin giderilmeye çalışılması giderilemediği takdirde tüm kanıtlar birlikte değerlendirilerek, hangi anlatıma hangi nedenle üstünlük tanındığı açıklanıp sonucuna göre sanıkların hukuki durumlarının belirlenmesi gerektiği gözetilmeden, eksik kovuşturma ve yetersiz gerekçeyle sanıklar hakkında mahkumiyet hükümleri kurulması,  2-Kabule göre de; idianame içeriğinde ve gerekçeli kararda, taraflar arasında önceden beri süregelen bir husumetin varlığı nedeniyle yapılan tartışma sırasında atılı suçların karşılıklı işlendiğinin kabulü karşısında, haksız tahrik hükümlerinin uygulanması açısından, ilk haksız eylemin kimden kaynaklandığının araştırılması, tespit edilemediği takdirde şüpheden sanık yararlanır ilkesi gereği sanıklar hakkında haksız tahrik hükümlerinin uygulanması gerektiğinin gözetilmemesi,        Bozmayı gerektirmiş, sanık ... müdafii ile sanıklar ... ve ...'ın temyiz nedenleri bu bakımdan yerinde görülmüş olduğundan, HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 21/01/2021 tarihinde oy birliğiyle karar verildi."
}