{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık ve resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- TCK.’nın 204/1,53,63 maddeleri gereğince mahkumiyet  2- TCK.’nın 158/1-d,35/2,52/4,53,63 maddeleri gereğince mahkumiyet    Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler sanık müdafii tarafından temyiz edilmekle, dosya incelenerek gereği düşünüldü;  Katılan hakkında Denizli 5. İcra Müdürlüğü'nün 2012/181 Esas sayılı dosyası ile 35.500 TL miktarlı senet ile hakkında icra takibi başlatıldığı, suça konu senet üzerinde ki imzanın katılana ait olmadığı, böylece sanığın nitelikli dolandırıcılık suçunu işlediği iddia edilen olayda; yüklenen suçtan zarar görme ihtimali bulunan ve duruşmadan da haberdar edilmeyen Ziraat Bankası, CMK'nın 234/b maddesi gereğince kovuşturma evresinde sahip olduğu davaya katılma ve diğer haklarını kullanabilmesi için iddianame ve yerine geçen belgelerin gönderilerek duruşmadan haberdar edilmesi gerektiği, diğer yandan aynı Kanunun 260/1. maddesine göre \"kamu davasından haberdar edilmemiş bulunup da katılan sıfatını alabilecek surette suçtan zarar görmüş bulunanların müdahil olmasalar dahi kanun yollarına başvurma haklarının bulunduğu\" yönündeki düzenleme gereği dosyada Ziraat Bankası'nın duruşmadan haberdar edildiğine veya temyiz hakkını kullanabilmesi için hükmün tebliğ edildiğine ilişkin bilgi ve belgeye rastlanılmadığının anlaşılması karşısında; davadan Ziraat Bankası'na haber verildiği veya hükmün tebliğ edildiğini gösteren bilgi ve belgeler var ise belgesinin eklenmesi aksi halde, gerekçeli kararın usulüne uygun olarak tebliğ edilmesi, buna ilişkin belge ile sunarlarsa temyiz dilekçeleri de eklendikten sonra incelenmek üzere Dairemize gönderilmesi için dosyanın Yargıtay Cumhuriyet Başsavcılığı'na TEVDİİNE, 25/01/2021 tarihinde oybirliğiyle karar verildi."
}