{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Basın ve yayın araçlarının sağladığı kolaylıktan yararlanmak suretiyle dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK.nun 158/1-g, 62, 53. maddeleri uyarınca mahkumiyet    Değişen suç vasfı itibariyle nitelikli dolandırıcılık suçundan sanığın mahkumiyetine ilişkin hüküm sanık tarafından temyiz edilmekle, dosya incelenerek gereği düşünüldü;  Sanığın, ... adına kayıtlı aracı satış protokolü ile teslim alıp gazete ilanı ile satışa çıkardığı, ilanı gören katılan ile 2.500 TL karşılığında anlaştığı, katılandan 850 TL ve 2 adet 400 TL lik bono aldığı, aracı katılana teslim edeceği sırada ''çocuğum hasta hastaneye gidip geleceğim, iki saat sonra aracı teslim edeceğim'' diyerek katılanın yanından ayrıldığı ve geri dönmediği, telefonla arayan katılana ''aracı alabiliyorsan gel al'' demek suretiyle üzerine atılı suçu işlediğinin iddia edildiği olayda; sanık savunması, katılan beyanı ve tüm dosya kapsamına göre; tarafların ilan sonrası alım satım amacıyla bir araya geldikleri anlaşılmakla, sanığın, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaşmaya tabi olan TCK'nın 157/1. maddesinde düzenlenen basit dolandırıcılık suçundan mahkumiyeti yerine, suç vasfında yanılgıya düşülerek yazılı şekilde nitelikli dolandırıcılık suçundan hüküm kurulması,  Bozmayı gerektirmiş, sanığın temyiz itirazları bu itibarla yerinde görülmüş olduğundan, hükmün bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, 13.01.2021 tarihinde oybirliğiyle karar verildi."
}