{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Efrada suimuamele",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Kamu davasının düşürülmesi    Gereği görüşülüp düşünüldü:  Sanıklar hakkında kurulan hükümlerin niteliği itibariyle yasal olanak bulunmadığından, katılanlar vekilinin duruşma isteminin 1412 sayılı CMUK.nın 318. maddesi uyarınca reddine karar verilerek yapılan incelemede;  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine göre katılanlar vekillerinin sair temyiz itirazlarının reddine, ancak;  5237 sayılı Türk Ceza Kanunu'nun 7, 5252 sayılı Türk Ceza Kanunu'nun Yürürlük ve Uygulama Şekli Hakkında Kanun'un 9. maddeleri karşısında; sanıklara yüklenen suçun yasa maddesinde öngörülen cezasının türü ve üst sınırı itibariyle tabi olduğu suç tarihinde yürürlükte bulunan ve lehe olan 765 sayılı TCK.nın 102/3. maddesinde belirlenen 10 yıllık olağan dava zamanaşımı süresinin, suç tarihlerinden katılanların sanıklar hakkında şikayette bulundukları 11.10.2010 tarihe kadar gerçekleştiği anlaşılmakla;  Hüküm fıkrasında uygulama maddesinin gösterilmesi sırasında “...765 sayılı TCK'nın 102/3. ve CMK'nın 223/8. maddeleri gereğince olağan dava zamanaşımı nedeniyle ayrı ayrı düşürülmesine'' ibaresi yerine olağanüstü zamanaşımını düzenleyen “...765 sayılı TCK.nın 102/3,104/2 CMK.nın 223/8. maddeleri uyarınca düşürülmesine'' ibaresine yer verilmesi suretiyle CMK'nın 232/6. maddesine aykırı davranılması,  Yasaya aykırı ise de, yeniden yargılama yapılmasını gerektirmeyen bu hususun, 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesi gereğince düzeltilmesi mümkün bulunduğundan, hüküm fıkrasının 1. bendinde yer alan “...765 sayılı TCK.nın 102/3,104/2 CMK.nın 223/8. maddeleri uyarınca düşürülmesine'' ibaresi çıkartılarak yerine “...765 sayılı TCK'nın 102/3. ve CMK'nın 223/8. maddeleri gereğince olağan dava zamanaşımı nedeniyle ayrı ayrı düşürülmesine'' ibaresinin yazılması suretiyle sair yönleri usul ve yasaya uygun olan hükümlerin DÜZELTİLEREK ONANMASINA, 14.01.2021 gününde oybirliğiyle karar verildi."
}