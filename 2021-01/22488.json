{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli cinsel saldırı, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın atılı suçlardan mahkumiyetine dair ... 4. Ağır Ceza Mahkemesinden verilen 14.03.2019 gün ve 2018/263 Esas, 2019/186 Karar sayılı hükümlere yönelik istinaf başvurusunun düzeltilerek esastan reddi  TEBLİĞNAMEDEKİ  DÜŞÜNCE : Onama    Bölge Adliye Mahkemesince verilen hüküm temyiz edilmekle başvurunun muhtevası nazara alınıp, 5271 sayılı CMK'nın 299/1. maddesi uyarınca takdiren duruşmasız yapılan incelemede dosya tetkik edildi, gereği görüşüldü:  İlk derece mahkemesi tarafından sanık hakkında katılana yönelik nitelikli cinsel saldırı ve zincirleme şekilde kasten yaralama suçlarını işlediği gerekçesiyle kurulan mahkumiyet hükümleriyle ilgili istinaf incelenmesini yapan Bölge Adliye Mahkemesince, zincirleme şekilde işlendiği kabul edilen kasten yaralama suçundan kurulan hükme konu eylemlerin işlenip işlenmediği ve nitelikli cinsel saldırı sırasında gerçekleştirilen kasten yaralama eyleminin de bu suçun unsuru olup olmadığına dair yapılacak değerlendirmenin delil takdirine ilişkin olması nedeniyle 5271 sayılı CMK’nın 303/1-a. maddesi kapsamına girmediği ve bu husustaki değerlendirmenin aynı Kanunun 280/1-g. maddesine göre duruşmalı yapılarak karar verilmesi gerektiği gözetilmeden dosya üzerinden yapılan inceleme neticesinde sanık hakkında kasten yaralama suçundan verilen mahkumiyet hükmünün karardan çıkarılarak yerine son yaralama eylemi nitelikli cinsel saldırı suçunun unsuru olup, önceki fiilin ise sübutunun ispatlanamaması nedeniyle bu suç yönünden sanık hakkında hüküm verilmesine yer olmadığına ibaresinin yazılması suretiyle istinaf başvurusunun düzeltilerek esastan reddedilmesi,  Kanuna aykırı, sanık müdafisi ile katılan vekilinin temyiz itirazları bu itibarla yerinde görüldüğünden, ... Bölge Adliye Mahkemesi 8. Ceza Dairesinin 16.07.2019 gün ve 2019/2497 Esas, 2019/1542 Karar sayılı vaki istinaf başvurusunun düzeltilerek esastan reddine yönelik esası incelenmeyen hükmünün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ... Bölge Adliye Mahkemesi 8. Ceza Dairesine gönderilmesine, 12.01.2021 tarihinde oy birliğiyle karar verildi."
}