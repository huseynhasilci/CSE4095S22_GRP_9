{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Kadastro sonucu ... İlçesi ... Köyü çalışma alanında bulunan 121 ada 9 parsel sayılı 17.602,30 metrekare yüzölçümündeki taşınmaz, davalı ... adına tespit ve tescil edilmiştir. Davacı ... İdaresi, çekişmeli parselin bir kısmının kesinleşmiş orman tahdidi içerisinde olduğunu belirterek, bu kısmın tapu kaydının iptali ile orman vasfıyla Hazine adına tescili istemiyle dava açmıştır. Mahkemece yapılan yargılama sonunda davanın kabulüne, dava konusu taşınmazın fen bilirkişisinin 12.09.2015 tarihli raporunda (B) harfi ile gösterilen 4.615,33 metrekarelik kısmının tapusunun iptali ile orman vasfıyla aynı ada son parsel numarası verilerek Hazine adına tapuya kayıt ve tescile karar verilmiş; hüküm, dahili davalı Hazine vekili tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, karar düzeltme yolu kapalı olmak üzere, 25.01.2021 gününde oybirliği ile karar verildi."
}