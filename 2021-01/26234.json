{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1,52/2-4 ve 53 maddeleri uyarınca ayrı ayrı mahkumiyet (ayrıca sanık ... hakkında TCK’nın 58.maddesinin tatbiki)      Dolandırıcılık suçundan sanıkların mahkumiyetlerine ilişkin hükümler, sanıklar tarafından temyiz edilmekle, dosya incelenerek gereği düşünüldü;  Sanıklara atılı dolandırıcılık suçunun 6763 sayılı Kanun’un 34. maddesi ile değişik 5271 sayılı CMK’nın 253. ve 254. madde fıkraları gereğince uzlaşma kapsamında olması nedeniyle, dosyanın uzlaşma bürosuna tevdii edildiği ancak; uzlaşmanın sağlanamadığı belirlenerek yapılan incelemede;  Sanıkların, olay tarihi itibari ile aynı işyerinde araba alım-satım işi ile yaptıkları, suç tarihinde katılanın babası ile birlikte üzerine kayıtlı .... plaka sayılı aracı satmak için araba pazarına gittikleri, sanıkların katılanın aracına talip oldukları, aynı günün akşamı sanık ...'nin katılanın babası olan tanık ...'i telefonla arayarak aracı almak istediğini söylemesi üzerine tanık ...'in katılandan aldığı araç satış vekalet ile birlikte sanıkların çalıştığı galeriye gittiği, sanık ...'nin arabayı peşin parayla alacağını beyan ederek bankayla bağlantı kurduğu izlenimini yarattığı, banka sisteminde arıza olduğuna tanığı ikna ederek sanık ... ile birlikte notere gönderdiği, aracın devrini noter sözleşmesi ile yanlarında çalışan bozma öncesi hakkında beraat hükmü verilen diğer sanık ...'a yapmasını sağladığı, tanığın tekrar galeriye döndüğünde sanık ...'nin bankanın kapandığını, o gün parayı ödeyemeyeceğini beyan etmesi üzerine sanığın borçlusu sanık ... kefili sanık ... olan 26.150.TL bedelli senet hazırlayarak tanığa verdiği, ancak senedi ödemediği gibi satın aldığı aracın bedelini de tanığa ve katılana ödemediği, suça konu aracı da kısa süre içinde üçüncü bir şahsa satarak haksız menfaat elde ettiği, bu surette sanıkların iştirak halinde dolandırıcılık suçunu işledikleri iddia olunan somut olayda,  Sanıkların suçtan kurtulmaya yönelik soyut savunmaları, katılan beyanları, tanık anlatımları, araç tescil kayıtları ve tüm dosya kapsamı nazara alındığında; sanıkların atılı suçtan mahkumiyetlerine dair mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanıkların yerinde görülmeyen temyiz itirazlarının reddiyle, hükümlerin ONANMASINA, 14/01/2021 tarihinde oybirliğiyle karar verildi."
}