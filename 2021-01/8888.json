{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Beden ve ruh sağlığın bozacak şekilde çocuğun nitelikli cinsel istismarı, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    İlk derece mahkemesince verilen hükümler temyiz edilmekle başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Yapılan yargılamaya, toplanıp karar yerinde gösterilen delillere, mahkemenin soruşturma ile kovuşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine,  Ancak;  Mağdurenin aşamalardaki çelişkili beyanları, savunma, doktor raporları ile tüm dosya içeriği nazara alındığında, olay tarihinde on yedi yaşındaki suça sürüklenen çocuğun, daha önceden tanışıp arkadaş olduğu on beş yaşı içerisindeki mağdureyi silah zoruyla kaçırıp götürdüğü yerde cebir ve tehditle cinsel ilişkiye girdiğine dair her türlü şüpheden uzak, kesin ve inandırıcı delil bulunmayıp, mevcut haliyle suça sürüklenen çocuğun, yaşı itibarıyla rızası hukuken geçersiz olan mağdureyle birlikte gittikleri açık alanda cinsel ilişkiye girmesinden dolayı mağdurenin ruh sağlığının bozulduğunun sağlık kurulu raporundan anlaşılması karşısında, suça sürüklenen çocuk ile mağdure arasındaki yaş farkının azlığı, içinde bulundukları sosyal ortam, eğitim düzeyleri ve kişisel özellikleri gözetildiğinde cebir, tehdit, hile veya iradeyi etkileyen başka bir nedene dayalı hal olmaksızın mağdureye cinsel istismarda bulunulması sonucunda ruh sağlığının bozulacağının suça sürüklenen çocuk tarafından öngörülemeyeceği ve TCK'nın 23. maddesi gereğince ortaya çıkan bu ağır neticede taksir derecesinde dahi kusurunun bulunmaması sebebiyle cezasında aynı Kanunun 103/6. maddesi ile artırım yapılamayıp, bu hususun TCK'nın 61. maddesi kapsamında cezanın bireyselleştirilmesinde alt sınırdan uzaklaşmada dikkate alınabileceği gözetilerek suça sürüklenen çocuğun eylemlerine uyan aynı Kanunun 103/2, 31/3, 62, 109/1-3f-5, 31/3, 62. maddeleri uyarınca mahkumiyeti yerine yazılı şekilde hükümler kurulması,  Kanuna aykırı, suça sürüklenen çocuk müdafisinin temyiz itirazları bu itibarla yerinde görüldüğünden, hükümlerin 5320 sayılı Kanunun 8/1. maddesi gözetilerek 1412 sayılı CMUK’nın 321. maddesi gereğince BOZULMASINA, 20.01.2021 tarihinde oy birliğiyle karar verildi."
}