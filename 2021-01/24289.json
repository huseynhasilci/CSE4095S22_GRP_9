{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Sahte fatura kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Sanığın kullandığı suça konu sahte faturaları düzenleyen ... ... hakkındaki vergi tekniği raporunda ... ...’nın 2009 yılından itibaren gerçek faaliyetinin bulunmadığı, ... ...’nın sahte faturaların düzenlenme tarihi de olan 2011 yılına ait defter ve belgeleri tüm tebligatlara rağmen vergi müfettişliğine sunmadığı tespit edildiği, sanığın vergi incelemesi sırasında “söz konusu faturaları düzenlemiş olduğum sahte belgeler nedeniyle beyannamelerin vergilerini ayarlamak için aldım. Herhangi bir ödeme belgesi ibraz edemem” şeklinde beyanda bulunduğunun anlaşılması karşısında teliğnamedeki bozma isteyen görüşe iştirak edilmemiştir.  Gerekçeli karar başlığında suç tarihinin yanlış yazılması mahallinde düzeltilebilir yazım hatası olarak değerlendirilmiş, TCK’nin 53. maddesinin uygulanmasında ise Anayasa Mahkemesi’nin 08.10.2015 tarih, 2014/140 esas ve 2015/85 karar sayılı iptal kararının infaz aşamasında gözetilmesi mümkün görülmüştür.  Yargılama sürecindeki işlemlerin hukuka uygun olarak yapıldığı, iddia ve savunmada ileri sürülen görüşler ile delillerin gerekçeli kararda gösterilip tartışılarak değerlendirildiği, vicdanî kanının deliller ve dosyadaki bilgilerle uyumlu olarak kesin verilere dayandırıldığı, fiilin sanık tarafından gerçekleştirildiğinin saptandığı, fiile uyan suç tipi ile yaptırımların doğru biçimde belirlenip uygulandığı, kurulan hükümde bir aykırılık bulunmadığı anlaşılmış; sanığın temyiz talepleri yerinde görülmediğinden, hükmün ONANMASINA, 13.01.2021 tarihinde oy birliğiyle karar verildi."
}