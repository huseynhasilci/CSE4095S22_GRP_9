{
    "Dairesi": "10.Hukuk Dairesi",
    "Mahkemesi": "İş Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Dava, sigorta başlangıç tarihinin tespiti istemine ilişkindir.  Mahkemece, (kapatılan) 21. Hukuk Dairesinin bozma kararına uyularak  davanın kısmen kabulüne karar verilmiştir.  Hükmün, davalı kurum avukatı tarafından temyiz edilmesi üzerine, temyiz isteğinin süresinde olduğu anlaşıldıktan ve Tetkik Hâkimi ... tarafından düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  1-Dosyadaki yazılara, toplanan delillere ve hükmün dayandığı gerektirici sebeplere göre, davalı kurum vekilinin yerinde görülmeyen sair temyiz itirazlarının reddi gerekir.  2-Eldeki davanın kurum işleminin iptali niteliğinde bulunması, dolayısıyla işverenliğe husumet düşmeyip, yasal hasımın sadece kurum olması sebebiyle, davalı işverenin yargılama aşamasında vefat etmesi karşısında, hakkındaki davanın vazgeçildiği gerekçesi ile ölü kişi hakkında hüküm kurulması isabetsiz olup, gerçek kişi işverene husumet düşmediğinin kabulü ile hakkındaki hükmün kaldırılması gerekmektedir.  Ne var ki, bu konuların düzeltilmesi yeniden yargılama yapılmasını gerektirmediğinden hüküm bozulmamalı, 01.10.2011 tarihinde yürürlüğe giren 6100 sayılı Hukuk Muhakemeleri Kanunu'nun geçici 3. maddesi yollamasıyla 1086 sayılı Hukuk Usulü Muhakemeleri Kanunu'nun 438. maddesi gereğince düzeltilerek onanmalıdır.  SONUÇ: 1-Hüküm fıkrasında bulunan “Davalı ... ... yönünden reddine” ibaresinin hükümden çıkarılmasına ve hükmün bu şekliyle DÜZELTİLEREK ONANMASINA, 28.01.2021 gününde oybirliği ile karar verildi."
}