{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  İlk Derece Mahkemesi : Manisa 3. Ağır Ceza Mahkemesinin 02.03.2018 tarih ve 2017/321 - 2018/207 sayılı kararı   Hüküm : TCK’nın 314/2, 3713 sayılı Kanunun 5/1, TCK’nın 62, 53/1-2-3, 58/9, 63. maddeleri gereğince mahkumiyetine ilişkin yapılan istinaf başvurusunun düzeltilerek esastan reddi    Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyiz sebeplerine göre dosya incelendi, gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Tüm dosya kapsamına göre; sanığın silahlı terör örgütüne üye olma suçunun sübutu kabul, olay niteliğine ve kovuşturma sonuçlarına uygun şekilde vasfı tayin edilmiş, incelenen dosyaya göre üyelik suçundan verilen hükümde bir isabetsizlik yok ise de; sanığın 25.01.2018 tarihli duruşmadaki beyanlarında ve 22.02.2018 tarihli yazılı olarak sunduğu savunmalarında ByLock kullanıcısı olduğunu kabul ettiği, kendisine ByLock yükleyen kişinin ve ByLockta ekli bulunan kişilerin kimler olduğu hakkında anlatımlarda bulunduğu, yine temas kurduğu bir kısım örgüt üyeleri ve örgütle irtibatına ilişkin bilgiler verdiği nazara alındığında sanık hakkında 5237 sayılı TCK'nın 221/4-2 cümle maddesinde yazılı etkin pişmanlık hükümleri çerçevesinde makul bir indirim uygulanıp uygulanmayacağı tartışıldıktan sonra sonucuna göre bir karar verilmesi gerekirken, yetersiz gerekçe ile yazılı şekilde hüküm kurulması,  Kanuna aykırı olup, sanığın temyiz itirazları bu itibarla yerinde görülmüş olduğundan, bu sebeplerden dolayı hükmün CMK'nın 302/2. maddesi uyarınca BOZULMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın Manisa 3. Ağır Ceza Mahkemesine, kararın bir örneğinin bilgi için İzmir Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 28.01.2021 tarihinde oybirliğiyle karar verildi."
}