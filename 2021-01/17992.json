{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü;  1) Sanık ... hakkında mağdurlar ... ve ...'a yönelik kasten yaralama suçlarından verilen kararlara yönelik temyiz sebeplerinin incelenmesinde;  a) Sanığın tekerrüre esas sabıka kaydı nedeniyle, hakkında TCK'nin 86/2. maddesindeki seçenek yaptırımlardan hapis cezası tercih edildikten sonra bu ceza TCK'nin 50/1-a maddesi uyarınca adli para cezasına çevrilmek suretiyle TCK'nin 50/2. maddesine aykırı davranılıp aynı yasanın 58.maddesindeki tekerrür hükümlerinin uygulanamaz hale getirilmiş olması, aleyhe temyiz olmadığından,  b) Sanık hakkında hükmedilen adli para cezalarının ödenmemesi halinde hapse çevrileceğine hükmedilmiş ise de para cezasının ödenmemesi halinde izlenecek yöntem 5275 sayılı Kanun'un 106/3. maddesinde belirtildiği ve infaz aşamasında dikkate alınabileceğinden, bu hususlar bozma nedeni olarak görülmemiştir.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın yerinde görülmeyen temyiz sebeplerinin reddiyle hükümlerin ONANMASINA,  2) Sanık ... hakkında müşteki sanık ...'e yönelik silahla kasten yaralama suçundan verilen karara yönelik temyiz itirazlarının incelenmesinde ise;  a) Müşteki Bedir hakkında Gaziantep Adli Tıp Kurumu tarafından 22.03.2016 tarihinde düzenlenen adli raporda, mevcut yaralanmanın \"basit tıbbi müdahale ile giderilebilir nitelikte olduğunun belirtilmesine rağmen, hatalı değerlendirme ile TCK'nin 86/2. maddesinden hüküm kurulması gerekirken sanık hakkında\" TCK'nin 86/1. maddesinden ceza tayin edilmek suretiyle fazla ceza tayini,  b) 28.06.2014 tarihinde Resmi Gazete'de yayımlanarak yürürlüğe giren 6545 sayılı Kanun’un 81. maddesi ile 5275 sayılı Kanun’un 106/3. maddesinde; “Hükümlü, tebliğ olunan ödeme emri üzerine belli süre içinde adli para cezasını ödemezse, Cumhuriyet savcısının kararı ile ödenmeyen kısma karşılık gelen gün miktarı hapis cezasına çevrilerek, hükümlünün iki saat çalışması karşılığı bir gün olmak üzere kamuya yararlı bir işte çalıştırılmasına karar verilir. Günlük çalışma süresi, en az iki saat ve en fazla sekiz saat olacak şekilde denetimli serbestlik müdürlüğünce belirlenir. Hükümlünün hakkında hazırlanan programa ve denetimli serbestlik görevlilerinin bu kapsamdaki uyarı ve önerilerine uymaması hâlinde, çalıştığı günler hapis cezasından mahsup edilerek kalan kısmın tamamı açık ceza infaz kurumunda yerine getirilir.” şeklindeki düzenlemeye aykırı olarak, sanık hakkındaki hükümde infaz yetkisini kısıtlayacak şekilde verilen adli para cezalarının ödememesi durumunda hapse çevrileceğine karar verilmesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 27.01.2021 gününde oy birliğiyle karar verildi."
}