{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü:  Suça sürüklenen çocuklar hakkında hüküm kurulurken eylemlerine uyan TCK'nın 141/1 ve 143. maddeleri uyarınca hükmolunan 1 yıl 6 ay hapis cezasından aynı Kanun'un 31/3 maddesi uyarınca 1/3 oranında indirim yapılırken hesap hatası sonucu 1 yıl yerine, 12 ay hapis cezasına hükmolunması daha sonraki uygulama nedeniyle sonuca etkili olmadığından bozma nedeni yapılmamış; dosya içeriğine göre diğer temyiz itirazları yerinde görülmemiştir.Ancak;  11/12/2014 tarihli olay, yakalama, takdiri kıymet ve teslim tutanağında; müştekiye ait elektrikli bisikletin çalınması olayına ilişkin olarak yapılan araştırma sırasında; suça sürüklenen çocuk ...’ın beyanı üzerine suça sürüklenen çocuk ...’un yakalandığı, suça sürüklenen çocuk ...’ın aküsü bittiği için bırakıp kaçtığını belirterek yerini gösterdiği elektrikli bisikletin boş arazide atılı şekilde ele geçirilerek herhangi bir zararı olmadığını ifade eden müştekiye teslim edildiğinin belirtildiği ancak suça sürüklenen çocuk ...’ın aşamalarda alınan savunmalarında, bahse konu elektrikli bisikletin 50 TL karşılığında sattıkları ... isimli şahıstan alındığını beyan ettiği, müştekinin de soruşturma aşamasında elektrikli bisikletinin kaporta kısmında hasar bulunduğunu belirttiğinin anlaşılması karşısında; öncelikle tutanak tanıkları ve müşteki dinlenmek suretiyle suça konu elektrikli bisikletin nereden, ne şekilde ve hangi durumda tesliminin sağlandığı hususundaki çelişkilerin giderilmesi, suç konusu bisiklet üçüncü kişiye satılmış ise iyiniyetli üçüncü kişinin zararının bulunup bulunmadığı, ayrıca hasarlı olarak teslim edildi ise müştekinin kısmi iadeye rızasının bulunup bulunmadığı araştırılıp sonucuna göre suça sürüklenen çocuklar hakkında 5237 sayılı TCK'nın 168/1-4. maddesinde düzenlenen etkin pişmanlık hükümlerinin uygulanıp uygulanamayacağının belirlenmesi gerektiğinin gözetilmemesi,  Bozmayı gerektirmiş, suça sürüklenen çocuklar müdafiilerinin temyiz itirazları bu itibarla yerinde görülmüş olduğundan hükümlerin bu sebepten dolayı isteme aykırı olarak BOZULMASINA, 27/01/2021 tarihinde oybirliğiyle karar verildi."
}