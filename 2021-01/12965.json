{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-a maddesi gereği beraat    Hizmet nedeniyle güveni kötüye kullanma suçundan sanığın beraatine ilişkin hüküm, katılan vekili ile vekalet ücreti ile sınırlı olarak sanık müdafii tarafından temyiz edilmekle, dosya incelenerek gereği düşünüldü:  Katılan şirkette satınalma uzmanı olarak görev yapan sanığın şirketin şantiyesinin peyzaj işleminin 300.000 TL olarak belirlenmesine rağmen 359.864 TL üzerinden ödeme yapılmasına neden olduğu, bu suretle hizmet nedeniyle güveni kötüye kullanma suçunu işlediği iddia edilen olayda,  1-Sanık müdafiinin vekalet ücreti ile sınırlı temyiz talebinin incelenmesinde;  Sanık müdafiinin, 25/11/2014 tarihinde tefhim edilen hükmü, CMUK’nun 310/1. maddesinde düzenlenen bir haftalık yasal süre geçtikten sonra 15/12/2014 havale tarihli dilekçeyle temyiz ettiği anlaşıldığından, temyiz isteminin 5320 sayılı Kanun'un 8/1. maddesi uyarınca uygulanması gereken 1412 sayılı CMUK.'nun 317. maddesi gereğince REDDİNE,  2-Sanık hakkında hizmet nedeniyle güveni kötüye kullanma suçundan kurulan beraat hükmüne ilişkin katılan vekilinin temyiz itirazlarının incelenmesinde;  Sanık savunması, tanık anlatımları ile tüm dosya kapsamına göre sanığa atılı suçun yasal unsurlarının oluşmadığı gerekçesiyle verilen mahkemenin beraat hükmünde bir isabetsizlik bulunmamıştır.  Yapılan yargılama sonunda, yüklenen suçun unsurlarının oluşmadığı gerekçe gösterilerek mahkemece kabul ve takdir kılınmış olduğundan, katılan vekilinin, eksik inceleme ile karar verildiğine, beraat hükmünün kanuna aykırı olduğuna ve eylemin suç teşkil ettiğine ilişkin temyiz itirazlarının reddiyle hükmün ONANMASINA, 25/01/2021 tarihinde oybirliğiyle karar verildi."
}