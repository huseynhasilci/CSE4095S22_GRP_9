{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme: KONYA Bölge Adliye Mahkemesi 3. Ceza Dairesi   Hükümler: a) Mahkûmiyet; Ereğli (Konya) Ağır Ceza Mahkemesinin 02/11/2018 tarihli 2018/112 esas ve 2018/349 sayılı kararı  b) İstinaf başvurusunun esastan reddi; Konya Bölge Adliye Mahkemesi 3. Ceza Dairesinin 29/01/2019 tarihli 2019/45 esas ve 2019/253 sayılı kararı    Bölge Adliye Mahkemesince verilen hüküm sanık ve müdafii tarafından temyiz edilmekle, temyiz edenlerin sıfatı, başvurunun süresi, kararın niteliği ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ:  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri de dikkate alınarak sanık ve müdafiinin dilekçelerindeki temyiz sebeplerinin hükmün hukuki yönlerine ilişkin olduğu belirlenerek anılan sebeplere göre yapılan incelemede,  1- İddianame anlatımında ve kolluk ifade tutanaklarında belirtilen 09.06.2017 tarihli olaya ait fiziki takip tutanağının dosya arasına alınmadığı anlaşıldığından, fiziki takip tutanağının aslı veya onaylı örneğinin denetime olanak sağlayacak biçimde dosyada bulundurulması gerektiğinin gözetilmemesi,  2- 09.06.2017 tarihli olayda ...'da, 15.06.2017 tarihli olayda ...'de ve 18.07.2017 tarihli olayda ...'da ele geçen maddelerin analizine ilişkin uzmanlık raporları ile 09.06.2017 tarihli olay kapsamında beyanları alınan ... ile ...'ın 25.01.2018 tarihli kolluk ifadelerinin aslı veya onaylı örnekleri denetime olanak sağlayacak biçimde getirtilmeden, onaysız fotokopilerine dayanılarak hüküm kurulması suretiyle 5271 sayılı Ceza Muhakemesi Kanununun 169. maddesine aykırı davranılması,  Kanuna aykırı, sanık ve müdafiinin temyiz itirazları bu nedenle yerinde görüldüğünden sair yönleri incelenmeksizin hükmün BOZULMASINA,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Ereğli (Konya) Ağır Ceza Mahkemesine, kararın bir örneğinin Konya Bölge Adliye Mahkemesi 3. Ceza Dairesine gönderilmesine, 12.01.2021 tarihinde oy birliği ile karar verildi."
}