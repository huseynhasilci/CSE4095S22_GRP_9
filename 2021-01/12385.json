{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Mala zarar verme, hakaret, sair tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  1- Sanık hakkında mala zarar verme ve hakaret eylemlerinden hükmolunan mahkumiyet kararlarında öngörülen cezaların nitelik ve niceliğine göre, verildiği tarih itibariyle hükümlerin temyiz edilemez olduğu,  Anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca, sanık ...’ın tebliğnameye uygun olarak, TEMYİZ İSTEĞİNİN REDDİNE,  2- Sanık hakkında sair tehdit suçundan kurulan mahkumiyet kararının temyizi bakımından;  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruma sürecini yansıtan tutanaklar, belgeler ve gerekçe içeriğine göre yapılan incelemede, başkaca nedenler yerinde görülmemiştir.  Ancak;  a) Sanık hakkında TCK’nın 106/1.1 maddesi gereğince cezalandırılması için kamu davası açıldığı ancak yargılama neticesinde aynı Kanunun, 106/1.2 cümlesindeki sair tehdit suçundan hüküm kurulduğu, tehdit suçunun mala zarar verme suçu ile birlikte işlendiği, 02/12/2016 tarihli Resmi Gazete'de yayımlanarak aynı tarihte yürürlüğe giren 6763 Sayılı Kanunun 34. Maddesiyle değişik 5271 sayılı CMK'nın 253.maddesi ve maddeye eklenen fıkraya göre uzlaştırma hükümleri yeniden düzenlenmiş ve sanığa isnat edilen TCK'nın 151/1 maddesi kapsamındaki mala zarar suçunun uzlaştırma kapsamına alındığı, TCK'nın 106/1.2 maddesi kapsamında tehdit suçu yönünden uzlaşma önerisinin yapıldığı tarihte 5271 sayılı CMK'nın 253/3. maddesinde engel bulunduğu gözetilerek, yeni düzenleme karşısında bu suç yönünden de uzlaşma önerisinde bulunulması gerektiği anlaşılmış olmakla, 5237 sayılı Türk Ceza Kanunu'nun 2 ve 7.maddeleri de gözetilerek, uzlaştırma işlemi uygulanarak sonucuna göre sanığın hukuki durumunun bu kapsamda tekrar değerlendirilip belirlenmesinde zorunluluk bulunması,  b) Kabule göre de; sanık hakkında hakaret ve mala zarar verme suçlarında seçimlik cezalardan adli para cezası tercih edilmesine rağmen, sair tehdit suçunda aynı gerekçelerle hapis cezasının seçilip bu cezanın adli para cezasına çevrilmesi,  c) Sair tehdit suçundan kurulan hükümde hapis cezasının adli para cezasına dönüştürülmesi sırasında uygulama maddesi olarak, TCK’nın 50/1-a maddesi yerine, aynı Kanunun 52/2 maddesinin yazılması,  Kanuna aykırı ve sanık ...’ın temyiz nedenleri yerinde görüldüğünden tebliğnameye uygun olarak, HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 25/01/2021 tarihinde oy birliğiyle karar verildi."
}