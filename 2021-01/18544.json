{
    "Dairesi": "5.Hukuk Dairesi",
    "Mahkemesi": " ... Bölge Adliye Mahkemesi ... Hukuk Dairesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki 4650 sayılı Kanunla değişik 2942 sayılı Kamulaştırma Kanununun 10. maddesine dayanan kamulaştırma bedelinin tespiti ve kamulaştırılan taşınmazın davacı idare adına tescili davasından dolayı yapılan yargılama sonunda: Davanın kabulüne ilişkin ilk derece mahkemesinin kararına karşı taraf vekillerinin istinaf başvurusu üzerine ... Bölge Adliye Mahkemesinin 6. Hukuk Dairesinin istinaf isteminin davacı yönünden esastan reddine, davalı yönünden ise vekalet ücretine ilişkin kabulü ile HMK'nun 353/1-b-2 maddesi uyarınca düzeltilerek esas hakkında yeniden karar verilmesine dair yukarıda gün ve sayıları yazılı kararının Yargıtay'ca incelenmesi, taraf vekillerince verilen dilekçeler ile istenilmiş olmakla, dosyadaki belgeler okunup uyuşmazlık anlaşıldıktan sonra gereği görüşülüp düşünüldü:   Dava, 4650 sayılı Kanunla değişik 2942 sayılı Kamulaştırma Kanununun 10. maddesine dayanan kamulaştırma bedelinin tespiti ve kamulaştırılan taşınmazın davacı idare adına tescili istemine ilişkindir.  İlk derece mahkemesince davanın kabulüne ilişkin verilen karara karşı, taraf vekillerince yapılan istinaf başvurusunun incelenmesinde; davacı talebinin reddine, davalı vekilinin istinaf talebinin vekalet ücreti yönünden kabulü ile ... Bölge Adliye Mahkemesi 6. Hukuk Dairesince 6100 sayılı HMK'nun 353/1-b-2 maddesi uyarınca düzeltilerek yeniden karar verilmiş olup; hüküm, taraf vekillerince temyiz edilmiştir.  Dosyada bulunan kanıt ve belgelere, kararın dayandığı gerekçelere göre; arazi niteliğindeki ... İli, ... İlçesi, ... köyü, ... ada ... parsel sayılı taşınmazın zemininin 2942 sayılı Kamulaştırma Kanununun 11/1-f maddesi uyarınca olduğu gibi kullanılması halinde getireceği net geliri üzerinden bilimsel yolla, üzerindeki yapılara aynı Kanunun 11/1-h maddesi uyarınca resmi birim fiyatları esas alınıp yıpranma payı düşülerek değer biçilmesine bir isabetsizlik görülmemiştir.  Bu nedenle davacı idare vekilinin temyiz itirazları yerinde değildir.  Davalı vekilinin temyizine gelince;  Dava konusu taşınmazın fark kamulaştırma bedelinin üçer aylık vadeli hesaba yatırıldığı ve bu bedelin hak sahibine karar tarihi itibariyle ödenemeyeceği dikkate alındığından kararının kesinleşme tarihine kadar faiz uygulanması gerektiğinin düşünülmemesi,  Doğru değil ise de; bu hususun düzeltilmesi yeniden yargılama yapılmasını gerektirmediğinden,  ... Bölge Adliye Mahkemesi 6. Hukuk Dairesinin 09/06/2020 tarih ve 2019/2335 Esas ve 2020/461 Karar sayılı ilamının hüküm fıkrasının; 3 numaralı bendine; (kamulaştırma bedeline) ibaresinden önce gelmek üzere (92.468,30-TLfark) ibaresinin eklenmesine, (karar tarihi olan 06/12/2018) ibaresinin hükümden çıkartılmasına, yerine (kesinleşme) ibaresinin yazılmasına,  Hükmün böylece HMK 370/2. maddesi gereğince DÜZELTİLEREK ONANMASINA, HMK'nun 373/1. maddesi uyarınca kararın bir örneğinin ... Bölge Adliye Mahkemesi 6. Hukuk Dairesi'ne GÖNDERİLMESİNE, davalıdan peşin alınan temyiz harcının istenildiğinde iadesine ve temyize başvurma harcının Hazineye irad kaydedilmesine, 27/01/2021 gününde oybirliğiyle karar verildi."
}