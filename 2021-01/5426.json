{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Temyiz isteğinin reddi    Bölge Adliye Mahkemesince verilen hüküm temyiz edilmekle, temyiz edenin sıfatı, başvurunun süresi, kararın niteliği ve temyiz sebeplerine göre dosya görüşüldü:  Sanık ... hakkında TCK'nın 106/2-c maddesi kapsamında tehdit suçundan, sanık ... hakkında TCK'nın 86/1, 87/3. maddeleri kapsamında kasten yaralama suçundan ilk derece mahkemesince verilen beraat kararlarına yönelik istinaf başvurusunun esastan reddine dair Bölge Adliye Mahkemesi'nin kararı 5271 sayılı CMK'nın 286/2-g maddesi gereğince kesin nitelikte bulunduğundan, yine sanık ... hakkında TCK'nın 86/1, 87/3. maddeleri kapsamında kasten yaralama suçundan, sanık ... hakkında TCK'nın 106/1-1. maddesi kapsamında tehdit ve TCK'nın 86/1, 87/3. maddeleri kapsamında kasten yaralama suçlarından ilk derece mahkemesince verilen cezaların miktarı ve türü gözetildiğinde, 5271 sayılı CMK'nın 286/2-a maddesi uyarınca, ilk derece mahkemelerinden verilen beş yıl veya daha az hapis cezaları ile miktarı ne olursa olsun adlî para cezalarına karşı istinaf başvurusunun esastan reddine dair Bölge Adliye Mahkemesi kararlarının temyizleri mümkün olmadığından, Bölge Adliye Mahkemesi'nce verilen temyiz isteminin reddine ilişkin 21/11/2019 tarihli, 2017/372 esas ve 2017/543 sayılı ek kararda bir isabetsizlik görülmediğinden, tebliğnameye uygun olarak bu kararlara yönelik katılan ... vekilinin temyiz itirazlarının REDDİNE,  28/02/2019 tarihinde yürürlüğe giren 7165 sayılı Kanun'un 8. maddesi ile değişik 5271 sayılı CMK'nın 304/1. maddesi gereğince dosyanın İzmir 5. Ağır Ceza Mahkemesi'ne, kararın bir örneğinin ise İzmir Bölge Adliye Mahkemesi 9. Ceza Dairesi'ne gönderilmek üzere Yargıtay Cumhuriyet Başsavcılığı'na TEVDİİNE, 19/01/2021 tarihinde oy birliğiyle karar verildi."
}