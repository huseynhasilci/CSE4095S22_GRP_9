{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının zararına dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   UYGULAMA : Beraat    Nitelikli dolandırıcılık suçundan sanıkların beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü;  Sanıkların, Merkon Tekstil Hırdavat ve İnşaat Ticaret Limited Şirketi isimli firmanın yetkilileri olarak kayıtlarının bulunduğu, Küçükçekmece Sosyal Güvenlik Kurumu tarafından yapılan denetim ve inceleme neticesinde ... isimli şahsın, adı geçen firmada hiç çalışmadığı halde çalışıyormuş gibi sigortalı gösterildiği, sanıkların gerçekte bu işyerinde çalışmayan kişi hakkında SGK'ya sigorta bildiriminde bulunmak suretiyle sanıkların kamu kurumu zararına dolandırıcılık suçunu işledikleri iddia edilen olayda; sanıkların savunmaları, SGK inceleme raporu, tutanaklar, işyeri bildirgesi ve tüm dosya kapsamına göre; sanıkların savunmalarında ısrarla üzerilerine atılı suçları işlemediklerini, Merkon Tekstil İnş ve Tic Ltd Şirketinin kağıt üzerinde yetkilisi olduklarını, ancak bu şirkete hiç bir zaman gitmediklerini ve hiç bir ticari faaliyetine katılmadıklarını, şirketin kendilerinden habersiz adlarına kurulduğunu, bu şirkette çalışan olarak SGK'ya sigortalı kaydı yaptırılan ...'ı tanımayıp, onun sigortalılığı ile ilgili hiç bir işleme imza atmadıklarını savunmuş olmaları, sanıkların bu şirkette fiilen ticaret yaptıklarına ve bu ticari işletmeye işlettiklerine ve ...'ı bu şirket üzerinden SGK'ya sigortalılık kaydının bu sanıklar tarafından yapıldığına ilişkin olarak sanıkların savunmalarının aksine hiç bir delil elde edilemediği, ayrıca şirket adına sigortalı yapıldığı gözüken ... isimli şahsın SGK'ya olan kaydını kullanarak SGK aleyhine zarar oluşturacak şekilde bir faaliyetinin de tespit edilmemiş olduğu ve toplanan tüm kanıtların birlikte değerlendirilmesiyle, sanıkların savunmalarının aksine her türlü kuşkudan uzak kesin ve inandırıcı delil elde edilemediği ve atılı suçun sanıklar tarafından işlendiğinin sabit olmadığı gerekçesine dayanan beraat hükümlerinde bir isabetsizlik görülmemiştir.  Yapılan yargılama sonunda, yüklenen suçun yasal unsurları oluşmadığı gerekçe gösterilerek mahkemece kabul ve takdir kılınmış olduğundan, katılan vekilinin suçun sübutuna ve eksik incelemeye yönelik temyiz itirazlarının reddiyle, sanığın beraatine ilişkin hükümlerin ONANMASINA, 19/01/2021 tarihinde oybirliğiyle karar verildi."
}