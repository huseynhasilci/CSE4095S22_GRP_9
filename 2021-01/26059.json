{
    "Dairesi": "1.Hukuk Dairesi",
    "Mahkemesi": " BÖLGE ADLİYE MAHKEMESİ 1. HUKUK DAİRESİ",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL-ALACAK",
    "Birinci Mahkemesi": "",
    "ictihat": "     Taraflar arasında görülen davada:  Davacılar, davalı kardeşleri ...′nin ortak mirasbırakan anneleri ...′den aldığı vekaletname ile 8 ve 12 nolu parsellerdeki annelerine ait payları dayıları olan diğer davalı ...′a satış yoluyla temlik ettiğini, davalıların el ve işbirliği içerisinde muvazaalı işlem yaptıklarını, mirasbırakan annelerinin satışa ihtiyacı olmadığını, kaldı ki annelerine satış bedelinin de ödenmediğini ileri sürerek miras payları oranında tapu iptali-tescile, aksi takdirde taşınmazların değerlerinin miras payları oranında davalılardan tahsiline karar verilmesini istemişlerdir.  Davalılar ayrı ayrı, satışın gerçek olduğunu, satış bedellerinin mirasbırakana ödendiğini belirtip davanın reddini savunmuşlardır.  Tapu iptali-tescil isteğinin reddine, davacıların miras paylarına isabet eden alacağın davalı ...′den tahsiline ilişkin mahkeme kararına karşı davalılar tarafından yapılan istinaf başvurusu Bölge Adliye Mahkemesince esastan reddedilmiştir.  Karar, davalı ... tarafından süresinde temyiz edilmiş olmakla; Tetkik Hakimi ...'in raporu okundu, açıklamaları dinlendi. Dosya incelendi, gereği görüşülüp düşünüldü.   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davalı ... Keserin yerinde bulunmayan temyiz itirazının reddiyle usul ve yasaya uygun olan hükmün ONANMASINA, aşağıda yazılı 14.448,60-TL. bakiye onama harcının temyiz eden davalı ...'den alınmasına, 14/01/2021 tarihinde oybirliğiyle karar verildi."
}