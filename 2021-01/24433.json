{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " İftira",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Hüküm fıkrasında, hükmün açıklanmasının geri bırakılması hükmü yönünden, ''deneme süresi içerisinde yeniden suç işlemesi de göz önünde bulundurulduğunda yeniden suç işlemeyeceği hususunda kanaate varılmaması nedeni ile CMK 231/6-b maddesi gereğince hükmün açıklanmasının geri bırakılmasına karar verilmesine yer olmadığına'' karar verildiği, ancak erteleme hükümleri açısından '' sanık hakkında verilen hapis cezasının ertelenmesi halinde tekrar suç işlemekten çekineceği konusunda mahkememizde kanaat oluştuğundan hakkında tayin olunan hapis cezasının TCK.nın 51. maddesi uyarınca ertelenmesine'' şeklinde karar verilerek hükümde çelişki yaratılması, suç tarihinden önce 28.06.2014 tarihinde yürürlüğe giren 6545 sayılı Kanun ile değişik 231/8. Maddesinde yer alan ''Denetim süresi içinde, kişi hakkında kasıtlı bir suç nedeniyle bir daha hükmün açıklanmasının geri bırakılmasına karar verilemez.'' şeklindeki düzenleme karşısında, çelişki sonuca etkili görülmeyerek bozma nedeni yapılmamıştır.  1-Hakkında icra takibine başlanmış olan sanığın avukatı aracılığıyla katılan hakkında açığa imzanın kötüye kullanılması ve bedelsiz senedi kullanma suçlarından şikayetçi olması şeklinde gerçekleşen olayda; şartları oluşmadığı halde TCK.nın 267/2. madde ve fıkrası gereği sanığın cezasında artırım yapılarak fazla ceza tayini,  2-Sanığın kasıtlı suçtan hapis cezasına mahkumiyetinin yasal sonucu olarak 5237 sayılı TCK.nın 53/1. maddesi uyarınca hak yoksunluklarına hükmedilmemesi,  Yasaya aykırı, sanık müdafinin, temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 321. maddesi gereğince BOZULMASINA, 13.01.2021 gününde oybirliğiyle karar verildi."
}