{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat    Taksirle yaralama suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Sanığın idaresindeki araçla gündüz yerleşim içi iki yönlü banket dahil yaklaşık on dört metre genişliğindeki yolda seyir halinde iken, üç yönlü kavşağa geldiğinde, karşı istikametten gelerek önündeki tırın arkasından aniden çıkarak sağ taraftaki sokağa dönmek isteyen katılanın idaresindeki motosikletin sağ yan kısmına çarpması neticesinde katılanın ağır derecede kemik kırığı meydana gelecek şekilde yaralandığı olayda, kusuru bulunmayan sanığın beraatine ilişkin yerel mahkemenin kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre katılan vekilinin sanığın kusurlu olduğuna ilişkin temyiz itirazlarının reddine, ancak;  1-Sanık hakkında taksirin yokluğu nedeniyle beraatine karar verilirken, uygulama maddesi olan CMK'nın 223/2-c. maddesine yer verilmemesi suretiyle CMK'nın 232/6. maddesine aykırı hareket edilmesi,  2-Sanığa istemi üzerine CMK'nın 150/1. maddesi uyarınca müdafii görevlendirildiği anlaşılmakla, sanık lehine vekalet ücretine hükmedilemeyeceğinin gözetilmemesi,  Kanuna aykırı olup, katılan vekilinin temyiz itirazları bu itibarla yerinde görüldüğünden, hükmün bu nedenle 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi uyarınca BOZULMASINA, ancak yeniden yargılamayı gerektirmeyen bu konuda, aynı Kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden hükmün 1. fıkrasındaki \"BERAATİNE\" ibaresinden önce gelmek üzere \"CMK'nın 223/2-c maddesi uyarınca\" ibaresinin eklenmesi, yine hükmün vekalet ücretine ilişkin 2. fıkrasının hükümden çıkarılması suretiyle, sair yönleri usul ve Kanuna uygun bulunan hükmün DÜZELTİLEREK ONANMASINA, 19/01/2021 tarihinde oybirliğiyle karar verildi."
}