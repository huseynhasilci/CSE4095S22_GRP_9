{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Sanıklar ... ve ...’ın haklarında yağma suçundan mahkumiyetlerine ilişkin Anadolu 7. Ağır Ceza Mahkemesinden verilen 08/11/2013 gün ve 2012/58 (E), 2013/233 (K) sayılı hükmün, sanıklar müdafiileri tarafından temyizi üzerine, Dairemizce verilen 11.09.2014 gün ve 2014/6919 Esas, 2014/15551 Karar sayılı onama kararına karşı, Yargıtay Cumhuriyet Başsavcılığının 16/12/2020 gün ve KD-2020/109068 sayılı yazısı ile;  “Sanıklar hakkında Tuzla 2. Asliye Ceza Mahkemesinin görevsizlik kararından sonra görevli Mahkeme olan İstanbul Anadolu 7. Ağır Ceza Mahkemesi (Kartal 3. Ağır Ceza Mahkemesi)'nde yapılan yargılamada CMK 7. Maddeye aykırı olacak şekilde katılan ... tanık ... dinlenmeden ve sanıklar ... ve ...'a görevsizlik kararı okunarak ifadeleri alınmadan karar verildiği anlaşıldığından,  1-İtirazımızın sanıklar ... ve ...'ın katılan ...'e karşı yağma suçu yönünden CMK 307/son ve 308 maddeleri gereğince kabulü,  2- İstanbul Anadolu 7. Ağır Ceza Mahkemesinin 08/11/2013 gün ve 2012/58 Esas, 2013/233 sayılı kararının sanıklar ... ve ...'ın katılan ...'e karşı yağma suçu ile ilgili mahkumiyet hükmünün yasaya aykırı olması nedeni ile bozulmasına karar verilmesi,\" talebiyle kararın düzeltilmesi talebinde bulunulması üzerine, dosya Daireye gönderilmekle okunarak gereği görüşülüp düşünüldü:    T Ü R K M İ L L E T İ A D I N A    Karar düzeltme istemine dayanan Yargıtay Cumhuriyet Başsavcılığının ihbar yazısı ve incelenen dosya içeriğine göre; Yargıtay Cumhuriyet Başsavcılığının itirazı yerinde görüldüğünden KABULÜ ile,  1-) Dairemizin, 11.09.2014 gün ve 2014/6919 Esas, 2014/15551 Karar sayılı, sanıklar ... ve ... hakkında mağdur ...’e yönelik nitelikli yağma suçundan kurulan hükmün onanmasına ilişkin kararının kaldırılmasına,  2-) Sanıklar ... ve ... hakkında mağdur ...’e yönelik yağma suçundan kurulan hükme yönelik temyiz itirazlarının incelenmesinde;  Birleşen dosya yönünden, sanıklara iddianame yerine geçen görevsizlik kararı okunmadan, okunmuşsa bu husus tutanağa geçirilmeden, ayrıca usulüne uygun sorguları yapılıp savunmaları tespit edilmeden, yazılı şekilde hükümlülüklerine karar verilmesi suretiyle, 5271 sayılı CMK’nin 191. maddesine aykırı davranılması ve savunma hakkının kısıtlanması,  Bozmayı gerektirmiş, sanıklar ... ve ... müdafiilerinin temyiz itirazları bu bakımdan yerinde görülmüş olduğundan, diğer yönleri incelenmeyen hükümlerin açıklanan nedenlerle isteme aykırı olarak BOZULMASINA, Dairemizin 11/09/2014 gün ve 2014/6919 Esas, 2014/15551 Karar sayılı ilâmının diğer yönleri ile 5320 sayılı Yasanın 8/1. maddesi aracılığı ile 1412 sayılı CMUK’un 326/son (5271 sayılı CMK'nin 307.) maddesi uyarınca sanıkların kazanılmış haklarının korunmasına, 26/01/2021 tarihinde oybirliğiyle karar verildi."
}