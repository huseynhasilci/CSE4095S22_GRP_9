{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, beraat    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanık ... hakkında katılan ...'a karşı tehdit suçundan kurulan beraat hükmüne yönelik temyiz sebeplerinin incelenmesinde;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre katılan ... vekilinin yerinde görülmeyen temyiz sebeplerinin reddiyle hükmün istem gibi ONANMASINA,  2) Sanıklar Şaban, Aysel ve Asiye hakkında katılan ...'e karşı kasten yaralama suçundan kurulan mahkumiyet hükümlerine yönelik temyiz sebeplerinin incelenmesinde;  Rasim Aydemir'in görgüye dayalı bilgisi olmadığı, bu nedenle tanığın dinlenmesinin yargılamaya yenilik getirmeyeceği anlaşıldığından tebliğnamenin bu yöndeki bozma görüşüne iştirak edilmemiştir.  Sanık ... hakkında kurulan hüküm yönünden; uygulamaya göre hesap hatası yapılarak sanık hakkında fazla ceza verildiği iddia olunmuşsa da, 5237 sayılı TCK'nin 38/2. maddesi uyarınca yapılacak artırımın TCK'nin 61/5. maddesine göre temel cezanın TCK'nin 86/1, 86/3-e, 87/1-c-son maddelerine göre belirlenmesinden sonra yapılması gerektiği, buna göre sonuç cezanın 4 yıl 2 ay hapis cezası olarak belirlenmesi gerekirken, yazılı şekilde 3 yıl 4 ay hapis cezası olarak tespiti suretiyle eksik ceza tayini, aleyhe temyiz olmadığından ;  Sanıklar hakkında kurulan hükümler yönünden; Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas-2015/85 Karar sayılı kararı ile 5237 sayılı TCK'nin 53. maddesindeki bazı ibareler iptal edilmiş ise de, bu husus infaz aşamasında dikkate alınabileceğinden bozma nedeni yapılmamıştır.    Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanıklar müdafiinin yerinde görülmeyen temyiz sebeplerinin reddiyle hükümlerin isteme aykırı olarak ONANMASINA, 14.01.2021 gününde oy birliğiyle karar verildi."
}