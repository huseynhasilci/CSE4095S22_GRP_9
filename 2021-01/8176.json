{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, konut dokunulmazlığını bozma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Beraat    Dosya incelenerek gereği düşünüldü;  I- Sanık hakkında müşteki ... ile katılan ...’a yönelik konut dokunulmazlığını bozma suçundan kurulan beraat hükümlerine ilişkin yapılan temyiz itirazının incelenmesinde;  Yapılan duruşmaya, toplanan delillere, gerekçeye, hakimin kanaat ve takdirine göre temyiz itirazları yerinde olmadığından reddiyle hükümlerin ONANMASINA,  II- Sanık hakkında müşteki ... ile katılan ...’a yönelik hırsızlık suçundan kurulan beraat hükümlerine ilişkin yapılan temyiz itirazının incelenmesine gelince;  Sanık ... hakkında düzenlenen iddianameler ile müşteki ... ile katılan ...’a yönelik hırsızlık suçuna azmettirdiği iddiasıyla açılan davalarda, sanık ...’in hırsızlık suçuna azmettirdiğine ilişkin delil bulunmadığı ancak 24/03/2013 tarihinde arama kararına istinaden göndericisinin sanık ..., alıcısının sanık ...’in dayısı ...’in olduğu kargoda yapılan aramada, 20/03/2013 tarihinde katılan ...’ın evinden çalınan 1 adet cep telefonunun bulunması ve yine 09/07/2013 tarihinde arama kararına istinaden sanık ...’in evinde yapılan aramada 30/05/2013 tarihinde müşteki ...’ın lojman olarak kaldığı evinden çalınan 1 adet cep telefonunun bulunması ve sanık ...’in aşamalardaki savunmasında cep telefonu alım satım işi yaptığını, kargoda ve evinde yapılan aramalarda bulunan suça konu cep telefonlarını satın aldığını belirtmesi karşısında, sanık ...’in eyleminin suç eşyasının satın alınması veya kabul edilmesi suçunu oluşturduğu ve suç vasfının değişmesi nedeniyle ek savunma hakkı tanınarak müşteki ... ile katılan ...’a yönelik suç eşyasının satın alınması veya kabul edilmesi suçundan hüküm kurulması ile yetinilmesi gerektiği gözetilmeden, eylemler bölünerek hırsızlık suçlarından beraat, suç eşyasının satın alınması veya kabul edilmesi suçundan ise suç duyurusunda bulunulmasına karar verilmesi,  Bozmayı gerektirmiş, o yer Cumhuriyet savcısının temyiz itirazları bu itibarla yerinde görülmüş olduğundan hükümlerin bu sebepten dolayı BOZULMASINA, 20/01/2021 gününde oybirliğiyle karar verildi."
}