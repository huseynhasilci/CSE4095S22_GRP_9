{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62/1, 52, 53, 63. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Dairemizce, uzlaştırma hükümlerinin uygulanması gerektiğinden bahisle hükmün bozulması üzerine, taraflar arasında uzlaşmanın sağlanamadığı belirlenerek yapılan incelemede;  Katılanın arkadaşları Tolgahan ve Paşa ile birlikte ev kiralamak üzere sanığın işlettiği...'a gittikleri, katılan ve arkadaşlarını bir apartmanının önüne getiren sanığın kiralık daire olduğu ancak dairenin cuma günü boşalacağını söyleyerek katılandan 150 TL kapora aldığı, \"sizin tutacağınız daire giriş kat sağ taraftaki daire, cuma günü boşalacak\" şeklinde sözlerle ve bu daireyi dışarıdan göstermek suretiyle oyaladığı, belirtilen günde dairenin boşalmadığını gören katılan ve arkadaşlarının dairenin kiralık olmadığını öğrendikleri ve sanığın aslında kiralık olmayan daireyi kiralıkmış gibi gösterip hileli davranışlar sergileyerek kapora parası adı altında 150 TL haksız yarar sağlamak suretiyle dolandırıcılık suçunu işlediğinin iddia edildiği olayda, sanık savunması ve katılan beyanı ile tüm dosya kapsamından atılı suçun sanık tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın haklı ve mağdur olduğuna, borcunun bulunmadığına, verilen kaporanın geri alındığına, kumpas kurulduğuna ve beraatini istediğine ilişkin temyiz itirazlarının reddiyle, hükmün ONANMASINA, 18/01/2021 tarihinde oybirliğiyle karar verildi."
}