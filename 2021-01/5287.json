{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Olası kastla öldürme, kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık ... hakkında;  - ...'a yönelik olası kastla öldürme suçundan TCK'nin 37, 81, 21/2, 62, 53. maddeleri uyarınca 16 yıl 8 ay hapis cezası,  - ...'e yönelik kasten öldürmeye teşebbüs suçundan TCK'nin 37, 81, 35, 62, 53. maddeleri uyarınca 7 yıl 6 ay hapis cezası,  Suça Sürüklenen Çocuk ... hakkında;  - ...'a yönelik olası kastla öldürme suçundan TCK'nin 37, 81, 21/2, 31/3, 62. maddeleri uyarınca 10 yıl hapis cezası,  - ...'e yönelik kasten öldürmeye teşebbüs suçundan TCK'nin 37, 81, 35, 31/3, 62. maddeleri uyarınca 5 yıl hapis cezası.    TÜRK MİLLETİ ADINA    Toplanan deliller karar yerinde incelenip, sanık ... ile suça sürüklenen çocuk ...’un; mağdur ...’yi kasten öldürmeye teşebbüs suçları ile maktul ...’e yönelik eylemlerinin sübutu kabul, oluşa ve soruşturma sonuçlarına uygun şekilde öldürmeye teşebbüs suçunun niteliği tayin, cezayı azaltıcı takdiri indirim sebeplerinin nitelik ve derecesi takdir kılınmış, sanık ve suça sürüklenen çocuğun savunmaları inandırıcı gerekçelerle reddedilmiş, incelenen dosyaya göre bozma üzerine verilen hükümlerde bozma nedeni dışında bir isabetsizlik görülmemiş olduğundan, sanık ... müdafiinin; sanığın beraat etmesi gerektiğine, gönüllü vazgeçmeye, haksız tahrike, suça sürüklenen çocuk ... müdafiinin; beraate, haksız tahrike, maktulden katılan ... vekilinin; cezaların azlığına, takdiri indirim uygulanmaması gerektiğine yönelen ve yerinde görülmeyen sair temyiz itirazlarının reddiyle;  1- Sanık ... ve suça sürüklenen çocuk ... hakkında mağdur ...’ye yönelik kasten öldürmeye teşebbüs suçlarından kurulan hükümlerin tebliğnamedeki düşünceye uygun olarak ONANMASINA,  2- Sanık ... ve suça sürüklenen çocuk ... hakkında olası kastla öldürme suçundan kurulan hükmün incelenmesinde;  Sanık ... ve suça sürüklenen çocuk ...’un ellerinde tüfeklerle mağdur ...’nin işletmiş olduğu kahvehaneye gelerek kahvehanenin önünde bulunan mağdur ...’ye yönelik hedef gözeterek ateş etmeleri neticesinde maktul ...’ün başından isabet alarak öldüğü olayda;  a) Olay yeri olan kahvehanenin açık ve gündüz vakti olması hasebiyle maktul ve mağdurun bulunduğu kahvehanenin önünün sanık ve suça sürüklenen çocuk tarafından net bir şekilde görüldüğü, olay yeri inceleme krokisinde kartuşların bulunduğu yer ile maktulün isabet aldığı yerin tüfeğin etkin atış mesafesi içerisinde kaldığı, mağdur ... ve tanık ...’in de beyanlarından anlaşılacağı üzere, olay anında maktul ...’ün, mağdur ...’nin hemen yanında olduğu ve onun elini sardığı, bu durumda mağdur ...’ye ateş edilmesi halinde maktulün isabet almasının eylemin mutlak bir sonucu olduğu anlaşılmakla sanığın ve suça sürüklenen çocuğun TCK'nin 37 ve 81. maddesi kapsamında doğrudan kastla öldürme suçundan cezalandırılmaları yerine suç vasfında hataya düşülerek yazılı biçimde olası kastla öldürme suçundan hükümler kurulması,  b) Kabule göre ise;  Sanık veya suça sürüklenen çocuğun hangisinin yaptığı atış sonucu maktulün isabet aldığı tespit edilemeyen olayda sanık ve suça sürüklenen çocuk hakkında, koşulları bulunmadığı halde TCK'nin 37. maddesinin uygulanması,  Bozmayı gerektirmiş olup, maktulden katılan ... vekilinin temyiz itirazları bu itibarla yerinde görüldüğünden hükümlerin, tebliğnamedeki düşünceye aykırı olarak BOZULMASINA, 19/01/2021 gününde oy birliği ile karar verildi."
}