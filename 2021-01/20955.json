{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-a maddesi uyarınca ayrı ayrı beraat      Hizmet nedeniyle güveni kötüye kullanma suçundan sanıklar hakkında verilen beraat hükümleri, katılan vekili tarafından temyiz edilmekle, dosya incelendi, gereği düşünüldü;  Katılanın, kendisine ait ... plakalı otomobilini satmaları için galericilikle uğraşan sanıklara bıraktığı, sanıkların otomobile müşteri bulması sonucu katılanın, sanıkların yanında çalışan temyiz dışı sanık ... adına vekaletname gönderdiği, bu vekaletname ile otomobilin dava dışı ... ...'e 55.000.TL'ye satıldığı, sanıkların ...'dan aldıkları satış parasından 26.500.TL'sini katılana gönderdikleri halde, geri kalan parayı vermeyerek uhdelerinde tuttukları, bu surette sanıkların hizmet nedeniyle güveni kötüye kullanma suçu işledikleri iddia olunan somut olayda;  Sanık savunmaları, katılan beyanları ile tüm dosya kapsamından, taraflar arasındaki uyuşmazlığın hukuki ihtilaf mahiyetinde kaldığı, sanıkların üzerine atılı suçun unsurları itibariyle oluşmadığı gerekçelerine dayanan mahkemenin beraat yönünde kabulünde bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin verilen kararın usul ve yasaya aykırı olduğuna ilişkin temyiz itirazlarının reddiyle, hükümlerin ONANMASINA, 28/01/2021 tarihinde oybirliğiyle karar verildi."
}