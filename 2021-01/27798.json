{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Gereği görüşülüp düşünüldü:  Vekaletnamesi bulunan ve 16.09.2013 tarihli duruşmaya da sanık adına iştirak eden Avukat ...'ya yapılan tebliğ üzerine vermiş olduğu temyiz dilekçesinin süresinde olduğu kabul edilerek yapılan incelemede;  a- Tüm dosya kapsamına göre, sanık ... ile hakkında kurulan hüküm daha önce kesinleşen sanık ...'in olay gecesi yol kenarında gördükleri mağdurların yanına giderek, kendilerini polis olarak tanıttıktan sonra önce mağdur ...'i ardından mağdure...yı hile ile arabaya bindirdikleri, araç içerisinde de bir takım sorular sordukları, son olarak ring görevi yapan polislerce durdurulması üzerine olayın sonlandığının anlaşılması karşısında, sanığın hile kullanmak suretiyle gerçekleştirdiği eylemlerin TCK.nın 109/2. maddesinde düzenlenen kişiyi hürriyetinden yoksun kılma suçunu oluşturduğu gözetilmeden, yazılı şekilde aynı maddenin birinci fıkrası uyarınca hüküm kurulması,  b- Sanık hakkında atılı suçun mağdur sayısınca oluştuğu gözetilerek, her bir mağdur için ayrı ayrı mahkumiyet hükümleri kurulması gerekirken, yazılı şekilde tek bir hüküm kurulması suretiyle eksik ceza tayini,  Yasaya aykırı, sanık müdafiilerinin temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. ve 326/son maddeleri gereğince, sonuç ceza miktarı yönünden kazanılmış hakkı gözetilerek BOZULMASINA, 11.01.2021 gününde oy birliğiyle karar verildi."
}