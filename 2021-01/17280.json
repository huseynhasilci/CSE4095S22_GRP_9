{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I. ...'nın temyiz istemi yönünden yapılan incelemede;  Sanık hakkında 5607 sayılı Yasaya muhalefet suçundan kamu davası açıldığı cihetle, atılı suçtan doğrudan zarar görmeyen ...'nın davaya katılma ve hükmü temyize yetkisi bulunmadığı gibi katılmasına karar verilmesi de hükmü temyiz yetkisi vermeyeceğinden, ...'nın vaki temyiz talebinin 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 317. maddesi gereğince REDDİNE,  II. Gümrük İdaresi davaya katılabilecek surette suçtan zarar gördüğünden, CMK'nun 260. maddesi uyarınca hükmü temyize hakkı bulunduğu gözetilerek yapılan incelemede;  Adli emanetin 2013/9 sırasında kayıtlı bıçaklar hakkında 6136 sayılı Yasaya muhalefet suçunu oluşturup oluşturmadığı hususunda mahallinde işlem yapılması mümkün görülmüştür.  1. Suç tarihi ve ele geçen eşyanın niteliğine göre, suçtan doğrudan zarar gören Gümrük İdaresine 5271 sayılı Ceza Muhakemesi Yasası'nın 234/1-b/1. maddesi uyarınca davadan haberdar edilip duruşma günü bildirilmeden, yokluğunda yargılamaya devamla hüküm kurulması,  2. Olay tutanağı ve dosya kapsamına göre müşteki ...'nın, sanığın iş yerinden satın aldığı Nokia 1208 marka cep telefonunun kayıt dışı olduğunu beyan ederek şikayetçi olması üzerine, sanığa ait \".... İletişim\" isimli iş yerinde mahkemeden alınan arama kararına istinaden yapılan aramada iş yerinin vitrin ve tezgahlarında imei kaydı bulunmayan, imei numarası başka cihaza kopyalanmış ve imei numarası kayıt dışı olduğu tespit edilen toplam 40 adet cep telefonu ele geçirilmesi şeklinde gerçekleşen olayda; ele geçen cep telefonlarının bulunduğu yer, yakalanış şekli ve ticari iş yerinde yakalanmış olması hususları birlikte değerlendirildiğinde, ticari kastla söz konusu eşyayı bulundurduğusabit olan sanığın mahkumiyeti yerine dosya kapsamına uymayan yetersiz gerekçeyle beraatine karar verilmesi,  Kabule göre de;  1.Mahkemelerin her türlü kararlarının gerekçeli olmasının Anayasa’nın 141/3. ve CMK'nun 34, 230 ve 289/9. maddelerinin amir hükmü olduğu dikkate alınarak; iddia, savunma, sanığın leh ve aleyhindeki kanıtların tartışılması, sanığın savunmasına neden itibar edildiğinin denetime imkan verecek şekilde açıklanması, sübutu kabul edilen ve suç oluşturan eylemlerin belirlenmesi ve yasal öğelerinin gösterilmesi gerektiği gözetilmeden gerekçesiz olarak sanığın beraatine dair hüküm kurulması,  2. Emanette kayıtlı bıçaklar hakkında açılan bir kamu davası bulunmadığı gözetilmeden, kaçak olduğu tespit edilen cep telefonlarının ise müsaderesine karar verilmesi gerekirken, dosyada delil olarak saklanmasına karar verilmesi,  Yasaya aykırı, Gümrük İdaresi vekilinin temyiz itirazları bu itibarla yerinde görüldüğünden, hükmün 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 321. maddesi uyarınca BOZULMASINA, 27/01/2021 tarihinde oy birliğiyle karar verildi."
}