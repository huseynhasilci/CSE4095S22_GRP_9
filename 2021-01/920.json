{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 168/1, 52, 53, 58. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü;  Yargıtay 23. Ceza Dairesi'nin 29/12/2016 tarihli bozma ilamı üzerine dosyanın uzlaşma bürosuna gönderildiği ancak taraflar arasında uzlaşmanın sağlanamadığı belirlenerek yapılan incelemede;  Sanığın, katılanın işlettiği...Gıda isimli işyerine gelerek Bim mağazası müdürlerinden olduğunu, fakirlere yardım etmek istediğini söylemesi üzerine katılanın bazı kişilerin isimlerini verdiği, akabinde sanığın \"bende 2 çuval şeker var, sana bunları uygun fiyata vereyim, buraya göndereceğim yardım malzemeleri ile birlikte yollarım\" dediği, katılanın oğlu ...a 200 TL verip sanık ile birlikte gönderdiği, sanığın ...a \"parayı bana ver, ben nakliye aracıyla gelirim\" diyerek bir daha gelmediği, kullandığı hile sayesinde katılandan 200 TL para alan sanığın bu suretle dolandırıcılık suçunu işlediğinin iddia edildiği olayda, sanık savunması ve katılan beyanı ile tüm dosya kapsamından atılı suçun sanık tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Sanık hakkında kurulan hükümde tekerrüre esas alınan Gaziantep 3. Asliye Ceza Mahkemesi'nin 2008/198 esas 2008/747 karar sayılı ilamına konu dolandırıcılık suçunun 02/12/2016 tarihli Resmi Gazete'de yayımlanarak yürürlüğe giren 6763 sayılı kanun ile değişik 5271 sayılı CMK'nın 253. maddesine göre uzlaşma kapsamına alındığı anlaşılmakla; bu suç yönünden uyarlama yargılaması yapılıp yapılmadığı araştırılıp tekerrüre esas olmaması halinde adli sicil kaydındaki diğer ilamlar incelenerek tekerrür hükümlerinin uygulanıp uygulanmayacağı hususunun infaz aşamasında gözetilmesi mümkün görülmüştür.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin mahkumiyet kararının kanuna ve hukuka aykırı olduğuna ilişkin temyiz itirazlarının reddiyle, hükmün ONANMASINA, 18/01/2021 tarihinde oybirliğiyle karar verildi."
}