{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Başkalarına ait kimlik veya kimlik bilgilerinin kullanılması, resmi belgenin düzenlenmesinde yalan beyan",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Cumhuriyet Savcısı ve sanık",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  1-İftira suçunun özel bir halini düzenleyen TCK.nın 268. maddesinde tanımlanan \"başkasına ait kimlik veya kimlik bilgilerinin kullanılması\" suçunun oluşabilmesi için, kişinin işlediği suç nedeniyle kendisi hakkında soruşturma ve kovuşturma yapılmasını engellemek amacıyla, başkasına ait kimliği veya kimlik bilgilerini kullanması gerektiği somut olayda; sanığın, 06.11.2013 ve 22.04.20141 tarihlerinde hakkında trafik ceza tutanağı düzenlenirken mağdurun kimlik bilgilerini beyan ederek trafik ceza tutanaklarının mağdur adına düzenlenmesine sebep olması şeklindeki eyleminin; her iki suç açısından aradaki zaman fasılası dikkate alındığında birden fazla tarihte mağdur adına idari para cezası tutanağı düzenlenmesine sebebiyet vermesi sebebi ile iki kez resmi belgenin düzenlenmesinde yalan beyan suçunu oluşturduğu gözetilmeden yazılı şekilde iki ayrı suçtan iki kez hüküm kurulması,  2-Kabul ve uygulamaya göre de;  a-Sanık hakkında kurulan hükümlerde; alt sınırdan ayrılmayı gerektirir bir sebep görülmediği belirtildiği halde, devamında takdiren ve teşdiden denilmek suretiyle alt sınırın üzerinden ceza tayin edilerek hükümlerde çelişkiye neden olunması,  b-Başkasına ait kimlik veya kimlik bilgilerinin kullanılması suçundan kurulan hükümde; sanığın başkasına ait kimlik bilgilerini kullanma eyleminin, sanığın kardeşi olan mağdur ...’nin Cumhuriyet Başsavcılığına müracaat etmesi üzerine ortaya çıktığının anlaşılması karşısında, şartları oluşmadığı halde hakkında TCK.nın 269. maddesinde düzenlenmiş olan etkin pişmanlık hükmünün uygulanması suretiyle eksik ceza tayini,  c-Sanığın tekerrüre esas sabıkası olan ... 1. Asliye Ceza Mahkemesinin 23.12.2013 tarihinde kesinleşen 2013/69 Esas 2013/774 Karar sayılı ilamın TCK.nın 157/1. maddesinde düzenlenen dolandırıcılık suçunun 6763 sayılı Kanun ile uzlaştırma kapsamına alınması nedeniyle dolandırıcılık suçuna ilişkin davanın uzlaşma sonucu düşürülüp düşürülmediği araştırılarak sonucuna göre tekerrür hükümlerinin uygulanıp uygulanmayacağının değerlendirilmesi gerektiğinin zorunluluğu,  Yasaya aykırı, Cumhuriyet Savcısı ve sanığın temyiz itirazları bu itibarla yerinde görülmüş olduğundan hükümlerin bu sebeplerden dolayı 5320 sayılı Yasanın 8/1. maddesi gereğince uygulanması gereken CMUK.nın 321. maddesi uyarınca BOZULMASINA, 11.01.2021 gününde oybirliğiyle karar verildi."
}