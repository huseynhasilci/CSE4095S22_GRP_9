{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü:  5271 sayılı CMK’nın 231. maddesinin 8. fıkrasında, hükmün açıklanmasının geri bırakılması halinde, denetim süresi içinde dava zamanaşımının duracağı ve maddenin 11. fıkrasında, denetim süresi içinde kasten yeni bir suç işlenmesi halinde mahkemece hükmün açıklanacağı düzenlenmiş olup, duran zamanaşımının, denetim süresi içinde işlenen suçtan dolayı verilen hükümlülük kararının kesinleşmesi koşuluyla suçun işlendiği tarihte yeniden işlemeye başlayacağı, dosya kapsamına göre hükmün açıklanmasının geri bırakılması kararının kesinleştiği 14.05.2010 tarihi itibariyle zamanaşımının durduğu, ihbara konu ilamın suç tarihi 11.02.2010 olup hükmün açıklanmasının geri bırakılması kararının kesinleşme tarihinden önce olduğu ve hükmün açıklanmasını gerektirmeyeceği, ancak sanığın adli sicil kaydında hükmün açıklanmasını gerektirir başka bir ilamın olduğu ve bu ilamdaki mahkûmiyete konu suçun işlendiği 19.08.2010 günü zamanaşımının yeniden işlemeye başladığı belirlenerek yapılan incelemede;  Suç tarihinde 12-15 yaş grubunda bulunan suça sürüklenen çocuğun, gece vakti sokakta müştekinin ağaca asılı ceketinin cebinden 450TL çalması şeklindeki eyleminin TCK'nın 141, 143, 31/2. maddelerinde tanımlanan suçları oluşturduğu, bu suçlar için öngörülen cezaların üst sınırına göre aynı Yasa'nın 66/1-e, 66/2, 67/4. maddelerine göre belirlenen 6 yıllık zamanaşımının, suçun işlendiği 02/12/2008 gününden karar tarihine kadar geçmiş bulunması nazara alınarak kamu davasının düşürülmesi yerine duruşmaya devamla yazılı şekilde mahkumiyet kararı verilmesi,  Bozmayı gerektirmiş, suça sürüklenen çocuk müdafiinin temyiz itirazları bu bakımdan yerinde görülmüş olduğundan, hükümlerin açıklanan nedenle BOZULMASINA, bozma nedeni yeniden yargılama yapılmasını gerektirmediğinden, 5320 sayılı Kanun'un 8. maddesi uyarınca halen yürürlükte bulunan, 1412 sayılı CMUK'nın 322. maddesinin verdiği yetkiye dayanılarak, suça sürüklenen çocuk hakkında açılan kamu davasının, 5271 sayılı CMK'nın 223/8. maddesi gereğince zamanaşımı nedeniyle DÜŞÜRÜLMESİNE, 26/01/2021 gününde oy birliğiyle karar verildi."
}