{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1-Dolandırıcılık suçu yönünden; CMK'nın 223/2-a maddesi gereğince beraat  2-Tehdit suçu yönünden CMK'nın 223/2-e maddesi gereğince beraat    Dolandırıcılık ve tehdit suçlarından sanığın beraatine ilişkin hükümler katılan tarafından temyiz edilmekle, dosya incelenerek gereği düşünüldü:  Sanığın, 21/11/2011 tarihinde 20.000 TL’sini nakit olarak almak suretiyle 70.000 TL bedelle katılana sattığı daireyi, 09/06/2012 tarihinde tanık...’ya sattığı, Temmuz 2012’de dairenin teslim edilmemesi ve parasının ödenmemesi nedeniyle, sanığın babasının yazıhanesine konuşmak amacıyla giden katılanı ''sen ne hakla babamın yanına geliyorsun seni öldürürüm bir daha babamın yanına gelme seni ortadan kaldırırım seni yaşatmam'' şeklinde tehdit ettiği, bu şekilde üzerine atılı suçları işlediği iddia olunan olayda; sanık savunmaları, katılan ve tanık beyanları ile dosya kapsamından, tehdit suçu yönünden, sanığın üzerine atılı suçu işlediğine dair cezalandırmasına yeterli her türlü şüpheden uzak, somut ve inandırıcı delil bulunmadığı, sanığın üzerine atılı suçlamayı kabûl etmeği, sanığın savunmasının aksine dosyada kuşku sınırlarını aşan başkaca bir delilin de bulunmadığı, böylelikle sanığın üzerine atılı suçu işlediği hususunun şüpheli kaldığı; dolandırıcılık suçu yönünden, taraflar arasında satış sözleşmesinin sona erdirilmesine ilişkin sözleşme yapılarak sanık tarafından, ödenen satış bedeline karşılık katılana senet verildiği, taraflar arasındaki taşınmaz satışına ilişkin uyuşmazlığın hukuki nitelikte olduğu ve eylemin kanunda suç olarak tanımlanmadığı kabulü ile verilen beraat hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılanın, eksik inceleme ile karar verildiğine, kararın usul ve yasaya aykırı olduğuna yönelik temyiz itirazlarının reddiyle hükümlerin ONANMASINA, 27/01/2021 tarihinde oybirliğiyle karar verildi."
}