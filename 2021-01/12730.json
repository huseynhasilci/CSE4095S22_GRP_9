{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit, hakaret, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, temyiz isteminin reddi    Bölge Adliye Mahkemesince verilen hükümler temyiz edilmekle; temyiz edenin sıfatı, başvurunun süresi, kararın niteliği ve temyiz sebebine göre dosya görüşüldü:  1-Sanık ... hakkında hakaret suçundan hükmolunan adli para cezasına yönelik istinaf başvurusunun 5271 sayılı CMK’nin 279/1-b maddesi uyarınca kesinlik nedeniyle reddine dair Gaziantep Bölge Adliye Mahkemesi 9. Ceza Dairesi'nin 14/11/2019 tarihli kararının temyizi kabil olmayıp, bu kararın 5271 sayılı CMK’nin 279/1. maddesinin son cümlesi uyarınca itiraza tabi olduğu anlaşılmakla; dosyanın incelenmeksizin Yargıtay Cumhuriyet Başsavcılığı'na İADESİNE,  2-Sanık ... hakkında kasten yaralama ile sanık ... hakkında silahla tehdit ve kasten yaralama suçlarından kurulan hükümlere yönelik temyize gelince;  Sanık ... hakkında Gaziantep Bölge Adliye Mahkemesi 9. Ceza Dairesi'nce kasten yaralama suçundan kurulan mahkumiyet hükmünde öngörülen cezanın niteliklerine ve niceliklerine göre, verildiği tarih itibariyle hükmün temyiz edilemez olduğu, sanık ... hakkında silahla tehdit ve kasten yaralama suçlarından kurulan mahkumiyet hükümlerinde ise hükmolunan cezaların miktarı ve türü gözetildiğinde, 5271 sayılı CMK'nın 286/2-a maddesi uyarınca, ilk derece mahkemelerinden verilen beş yıl veya daha az hapis cezaları ile miktarı ne olursa olsun adli para cezalarına ilişkin istinaf başvurusunun esastan reddine dair Bölge Adliye Mahkemesi kararlarının temyizleri mümkün olmadığından, Gaziantep Bölge Adliye Mahkemesi 9. Ceza Dairesi'nce verilen 14/11/2019 tarihli, 2018/1286 esas ve 2019/1783 sayılı karar ile yine aynı Daire'ce verilen temyiz isteminin reddine ilişkin 06/12/2019 tarihli, 2018/1286 esas ve 2019/1783 sayılı ek kararda bir isabetsizlik görülmediğinden, bu kararlara yönelik katılan sanık ... müdafiinin temyiz itirazlarının tebliğnameye uygun olarak, REDDİNE,  28/02/2019 tarihinde yürürlüğe giren 7165 sayılı Kanun’un 8. maddesi ile değişik 5271 sayılı CMK’nın 304/1. maddesi gereğince \"dosyanın Adana 10. Asliye Ceza Mahkemesi'ne, kararın bir örneğinin ise Gaziantep Bölge Adliye Mahkemesi 9. Ceza Dairesi'ne gönderilmek üzere\" Yargıtay Cumhuriyet Başsavcılığı'na TEVDİİNE, 25/01/2021 tarihinde oy birliğiyle karar verildi."
}