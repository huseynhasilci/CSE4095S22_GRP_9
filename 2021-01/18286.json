{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK'nın 223/8. maddesi gereğince düşme    Taksirle yaralama suçundan sanıklar haklarındaki davanın düşmesine ilişkin hüküm, katılan vekili ve sanık ... müdafii tarafından temyiz edilmekle, dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafiinin ve katılan vekilinin sair temyiz itirazlarının reddine, ancak;  1-Oluşa ve mahkemenin kabulüne göre; sanık ...'e ait Tek Metal Plastik isimli şirketin üretim binasında, iş güvenliği sorumlusu sanık ...'in gözetiminde ve işçi arkadaşı sanık ... ile birlikte çalışan işçi katılan ...’in, çalıştığı pres makinesi iç kısmına elini uzatarak temizlik yapmak istemesi sırasında sanık ...'in bir hareketi ile çalışmaya başlayan pres makinesinin katılanın sağ elini kesmesi sonucunda nitelikli şekilde yaralandığı olayda; TCK'nın 73/5. maddesinde, iştirak halinde suç işlemiş sanıklardan biri hakkındaki şikayetten vazgeçmenin, diğerlerini de kapsayacağı düzenlenmiş olup, taksirle işlenen suçlarda iştirak hükümlerinin uygulanmaması nedeniyle, sanıklardan birinin hakkındaki şikayetten vazgeçmenin, diğer sanığa sirayet etmeyeceği gözetilmeden, katılanın sanıklardan ... ve ... hakkında şikayetçi olmamasının sanık ...’e sirayetinin söz konusu olmaması karşısında, yargılamaya devamla davanın esası hakkında hüküm kurulması gerekirken TCK’nın 73/5. maddesinin yanlış yorumlanması sonucu, yasal ve yeterli olmayan gerekçelerle, yazılı şekilde hüküm kurulması,  2-Sanık ... ve sanık ... hakkında şikayetten vazgeçme nedeniyle kamu davasının düşmesine karar verildiği halde, yargılama giderinin sanıklardan tahsiline karar verilmesi,  Kanuna aykırı olup, katılan vekilinin temyiz itirazları bu nedenle yerinde görüldüğünden hükmün 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA, 27.01.2021 tarihinde oybirliğiyle karar verildi."
}