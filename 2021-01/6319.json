{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanıkların beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Sanıkların, katılan adına Avon kozmetik ürünleri firmasından ürün sipariş ettikleri, siparişi katılanın kimlik bilgilerini içeren ancak üzerinde sanık ...’ın fotoğrafı yapıştırılarak sahte olarak oluşturulmuş nüfuz cüzdanı fotokopisi ibraz ederek teslim aldıkları, siparişe konu ürünlerin ücretinin ödenmemesi sebebiyle katılan hakkında icra takibi başlatılmasına neden oldukları, bu suretle üzerlerine atılı dolandırıcılık suçunu işlediklerinin iddia edildiği somut olayda;  Katılanın kimlik bilgilerini kullanarak, sipariş edilen ürünlerin teslim alınması şeklinde gerçekleşen olayda; sahte kimliğin nüfus müdürlüğünün maddi varlıklarından olması nedeniyle eylemin suç tarihinde yürürlükte bulunan 5237 sayılı Türk Ceza Kanunu'nun 158/1-d maddesinde öngörülen nitelikli dolandırıcılık suçunu oluşturup oluşturmayacağına ilişkin delillerin takdiri ile değerlendirme yetki ve görevinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerektiği gözetilmeden, yargılamaya devamla yazılı şekilde hüküm kurulması,  Kanuna aykırı olup, katılan vekilinin temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca, hükmün BOZULMASINA, 20/01/2021 tarihinde oy birliğiyle karar verildi."
}