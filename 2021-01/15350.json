{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : MUĞLA 2. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Sanığın yargılama aşamasında 18 yaşından küçük olup yargılamanın CMK'nın 185. maddesine göre kapalı yapılması gerekirken açık yargılama yapılması, inceleme tarihi itibarıyla sanığın 18 yaşını doldurmuş olduğundan giderilemeyecek nitelikte eksiklik kabul edilerek bu husus bozma nedeni yapılmamıştır.  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; sanık müdafiinin yerinde görülmeyen temyiz itirazlarının reddine, ancak;  1- TCK'nın 51. maddesinin 1. fıkrasının 2. cümlesi uyarınca \"fiili işlediği sırada 18 yaşını doldurmamış olan kişiler hakkında mahkûm olunan hapis cezasının erteleme üst sınırının 3 yıl\" olarak düzenlenmesi karşısında, 16.04.2014 olan suç tarihinde dosya içinde bulunan nüfus kayıt örneğine göre 15 yaşında olan sanık hakkında, sanık müdafiinin lehe olan hükümlerin uygulanmasına yönelik isteminin TCK'nın 51. maddesini de kapsadığı halde, bu hususlar irdelenmeden yerinde olmayan gerekçe ile “yasa gereği TCK’nın 51. maddesinin uygulanmasına yer olmadığına” karar verilmesi,  2- 5275 sayılı Kanunun 106/4. maddesinin \"çocuklar hakkında hükmedilen adli para cezasının ödenmemesi halinde bu ceza hapse çevrilmez\" şeklindeki düzenlemesine aykırı olarak, yaşı küçük sanık hakkında tayin olunan adli para cezasını ödememesi halinde, ödenmeyen adli para cezasının hapse çevrileceğine karar verilmesi,  3- Suç tarihinde 15-18 yaş grubunda olan sanık hakkında 5395 sayılı Kanunun 35. maddesi uyarınca bireysel özelliklerini ve sosyal çevresini gösteren sosyal inceleme raporu alınmaması ya da alınmama gerekçesinin hükümde gösterilmemesi,  Kanuna aykırı, sanık müdafiinin temyiz itirazları bu nedenlerle yerinde olduğundan, hükmün BOZULMASINA, 26.01.2021 tarihinde oy birliği ile karar verildi."
}