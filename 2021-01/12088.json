{
    "Dairesi": "11.Hukuk Dairesi",
    "Mahkemesi": "TİCARET MAHKEMESİ",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Bakırköy 4. Asliye Ticaret Mahkemesi'nce verilen 08.11.2016 gün ve 2016/810 - 2016/837 sayılı kararı onayan Daire'nin 04.03.2019 gün ve 2017/4596 - 2019/1737 sayılı kararı aleyhinde davacı vekili tarafından karar düzeltilmesi isteğinde bulunulmuş ve karar düzeltme dilekçesinin süresi içinde verildiği de anlaşılmış olmakla, dosya için düzenlenen rapor dinlenildikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra gereği konuşulup düşünüldü:  Davacı vekili, müvekkili şirketin, davalı ... şirketi nezdinde 1 adet film ve 1 adet banyo makinesini teminat altına alan Elektronik Cihaz Sigorta Poliçesi ve işyerine gelebilecek zararları teminat altına alan Tüm İşyeri Sigorta Poliçesi bulunduğunu, 09.09.2009 günü müvekkili şirketin işyerinin bulunduğu mevkide sel baskını gerçekleştiğini, poliçeler ile teminat altına alınan makineler ve işyerinde bulunan eşyaların kullanılamaz hale geldiğini, müvekkili şirketin işbu felaket nedeni ile iş yapamaz hale geldiğini ve kazanç kaybına uğradığını, zararlarının tazmini için davalıdan olumlu bir cevap alınamadığını, ileri sürerek fazlaya dair hakları saklı kalmak kaydı ile 10.000 TL tazminatın ve 10,00 TL kazanç kaybının rizikonun gerçekleştiği 09.09.2009 tarihinden itibaren ticari faizi ile tahsilini talep etmiş, akabinde, 08.08.2011 tarihli ıslah dilekçesi ile talebini 52.891 TL'ye yükseltmiştir.  Davalı vekili, davanın reddini istemiştir.  Mahkemece davanın reddine dair verilen kararın davacı vekilince temyizi üzerine karar Dairemizce onanmıştır.  Bu kez davacı vekili karar düzeltme talebinde bulunmuştur.  Yargıtay ilamında benimsenen gerektirici sebeplere göre, davacı vekilinin HUMK 440. maddesinde sayılan hallerden hiçbirini ihtiva etmeyen karar düzeltme isteğinin reddi gerekir.  SONUÇ: Yukarıda açıklanan nedenlerden dolayı, davacı vekilinin karar düzeltme isteğinin HUMK 442. maddesi gereğince REDDİNE, aşağıda yazılı bakiye 31,10 TL karar düzeltme harcının ve 3506 sayılı Yasa ile değiştirilen HUMK 442/3. maddesi hükmü uyarınca takdiren 520,95 TL para cezasının karar düzeltilmesini isteyen davacıdan alınarak Hazine'ye gelir kaydedilmesine, 25.01.2021 tarihinde oybirliğiyle karar verildi."
}