{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Görevi yaptırmamak için direnme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet       Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar belgeler ve gerekçe içeriğine göre yapılan incelemede, başkaca nedenler yerinde görülmemiştir.  Ancak;  TCK'nın 265. maddesinde \"görevi yaptırmamak için direnme\" başlığıyla \"seçenekli hareketli\" ve \"amaçlı bir fiil\" olarak düzenlenen ve görevin yapılmasını önleme maksadıyla kamu görevlisine karşı gelinmesi eylemleri cezalandırılan suç tipinde; hareketin \"cebir veya tehdit\" şeklindeki icrai davranışlarla işlenebileceğinin öngörüldüğü ve belirtilen tipik hareketleri içermeyen pasif direnme fiillerinin bu suçu oluşturmayacağı göz önüne alındığında, dosyada mevcut 19/03/2014 tarihli tutanak içeriğinde, sanığın, hakkında beraat kararı verilen temyiz dışı diğer sanıkla birlikte arbede çıkararak kaçmaya çalıştığı ve ekip aracına bindirilirken mağdur ...’ın yaralanmasına sebebiyet verdiğinin belirtilmesine karşın, tanık ...’in beyanında, sanığın debelenip kaçmaya çalıştığı, agresif davrandığı ve polis aracını tekmelediğini belirtmesi, mağdur polis memurlarının aşamalardaki beyanlarında, sanığın kendilerine yönelik cebir veya tehdit eylemine ilişkin açık bir anlatımda bulunmayarak “direndiği, zorluk çıkardığı ve taşkınlık yaptığı” şeklinde soyut ifadelere yer verdikleri, bir kısım mağdurun, sanığın kendilerine karşı cebir veya tehdit eylemi olmadığını ifade ettikleri anlaşılmakla, olay tutanağı ile tanık ve mağdur beyanları arasında oluşan çelişkinin giderilmesi, giderilemediği takdirde hangi anlatıma, hangi gerekçeyle üstünlük tanındığının açıklanması, sanığın mağdurlara karşı hangi eylemi gerçekleştirdiğinin kabul edildiği ve bunların ne surette direnme suçunda aranan cebir veya tehdit unsurlarına vücut verdiği kanıtlara dayalı olarak tartışılıp gösterilmeden, eksik inceleme ve yetersiz gerekçeyle sanık hakkında mahkumiyet kararı verilmesi,  Kanuna aykırı, sanık ...’ın temyiz nedenleri yerinde görüldüğünden, tebliğnameye uygun olarak, HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 28/01/2021 tarihinde oy birliğiyle karar verildi."
}