{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Koruma tedbirleri nedeniyle tazminat",
    "Birinci Mahkemesi": "",
    "ictihat": "   Hüküm : Davacının tazminat talebinin kısmen kabulü ile 90,90 TL maddi tazminatın gözaltı tarihi olan 05/08/2015 tarihinden işletilecek yasal faiz ile birlikte davalı Hazineden alınarak davacıya verilmesine    Davacının tazminat talebinin kısmen kabulüne ilişkin hüküm, davacı vekili tarafından temyiz edilmekle, dosya incelenerek gereği düşünüldü:  Gerekçeli karar başlığında, ''Koruma tedbirleri nedeniyle tazminat'' olan dava türünün ''5271 sayılı CMK’nın 141 ve devamı maddeleri gereğince tazminat istemi'' olarak yazılması mahallinde düzeltilebilir yazım yanlışlığı kabul edilmiştir.  Tazminat talebinin dayanağı olan Adana CBS 2015/47794 ek karar sayılı soruşturma dosyası kapsamında, davacının silahlı terör örgütüne üye olma suçundan 05/08/2015 – 07/08/2015 tarihleri arasında gözaltında kaldığı, yapılan soruşturma sonunda kovuşturmaya yer olmadığına dair karar verildiği, kararın 29/10/2015 tarihinde kesinleştiği, gözaltı tarihi itibariyle yürürlükte bulunan 5271 sayılı CMK'nın 142. maddesinde öngörülen süre içinde yetkili ve görevli mahkemeye davanın açıldığı ve kanunda öngörülen yasal şartların oluştuğu anlaşılmakla;  Davacının 1.500,00 TL maddi, 3.500,00 TL manevi tazminatın gözaltı tarihinden itibaren işleyecek yasal faizi ile ödenmesi talebine ilişkin söz konusu davada, yerel mahkemece aynı konuda daha önce manevi tazminat veridliğinden manevi tazminatın reddine, 90,90 TL maddi tazminatın gözaltı tarihinden itibaren işleyecek yasal faizi ile davalıdan alınarak davacıya ödenmesine hükmedilmesinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre davacı vekilinin, usulsüz arama yapıldığına, manevi tazminat istemine, tazminata esas dosyada soruşturma aşamasında avukatlık ücreti istemine, usul ve yasaya aykırı karar verildiğine ve sair tüm temyiz itirazlarının reddiyle hükmün, isteme uygun olarak ONANMASINA, 11.01.2021 tarihinde oybirliğiyle karar verildi."
}