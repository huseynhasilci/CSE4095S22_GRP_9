{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Kamu davasının düşürülmesine dair    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Sanığa yüklenen suçun gerektirdiği cezanın türü ve üst haddine göre; davanın TCK’nin 66/1-e, 67/2. maddeleri uyarınca sekiz yıllık asli zamanaşımı süresine tabi olduğu, ilk mahkumiyet tarihi olan 30.05.2008 ile hükmün açıklanmasının geri bırakılması kararının kesinleştiği 19.02.2013 tarihi arasındaki süre ve denetim süresi içinde işlenen suçun suç tarihi olan 24.07.2016 tarihi ile hükmün açıklandığı tarih olan 09.01.2020 arasındaki sürenin 5271 sayılı CMK'nin 231/8. maddenin son cümlesi gereği birleştirilmesi durumunda, TCK’nin 66/1-e, 66/2. maddelerinde öngörülen sekiz yıllık olağan zamanaşımı süresinin gerçekleşmiş olduğu anlaşılmakla;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre o yer Cumhuriyet savcısının temyiz sebeplerinin reddiyle hükmün isteme uygun olarak ONANMASINA, 20/01/2021 tarihinde oy birliğiyle karar verildi."
}