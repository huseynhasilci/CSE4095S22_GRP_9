{
    "Dairesi": "23.Hukuk Dairesi",
    "Mahkemesi": "Asliye Hukuk Mahkemesi (ticaret Mahk.Sıfatıyla)",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki genel kurul kararının iptali davasının bozma ilamına uyularak yapılan yargılaması sonunda ilamda yazılı nedenlerden dolayı davanın kabulüne yönelik verilen hükmün süresi içinde davalı vekilince temyiz edilmesi üzerine dosya incelendi, gereği konuşulup düşünüldü.   Davacı vekili, müvekkiline ait ... Uluslararası Nakliyat Ltd.Şti’nin ilk olarak davalı kooperatif üyesi olduğu sonrasında isteği üzerine bizzat kendisinin üye olduğunu, davalı kooperatif tarafından tüzel kişilerden olmadığı gerekçesiyle yönetim kurulu kararı ile üyelikten çıkarıldığını, tüm yükümlülüklerini yerine getirdiğini, 07.08.2015 tarihli yönetim kurulu kararının iptalini talep ve dava etmiştir.  Davalı vekili, davacıya ait şirketin fesih olması sebebiyle tüzel kişiliğe sahip olma şartını kaybetmesi nedeniyle üyelikten çıkarıldığını savunarak açılan davanın reddini istemiştir.  Mahkemece, iddia, savunma ve dosya kapsamına göre; dava konusu kararın ... Uluslararası Nakliyat Ltd.Şti’nin ortaklıktan çıkarılmasına ilişkin olduğu, davacının şahıs olduğu, davanın şirket tarafından açılmadığı, davacının ilgili şirketin temsilcisi olduğuna dair bir evrakın da bulunmadığı, davacının dava açma ehliyetine sahip olmadığı gerekçesiyle açılan davanın dava şartı yokluğundan usulden reddine karar verilmiştir.  Karar, davacı vekili tarafından temyiz edilmesi sonucu Dairemizce yapılan temyiz incelemesi sonucunda; davacı sicilden şirket yerine kendisinin üye yapıldığını, aidat ödediğini, kooperatif ortağı olduğu iddiasına dayanarak yönetim kurulu kararının iptalini istediğini, bu hususun üyeliğin devri mahiyetinde olduğu, devrin gerçekleşip gerçekleşmediği, davacının kooperatife bu şekilde üye olup olmadığı konusunda araştırma yapılması gerekirken yazılı şekilde hüküm kurulması sonucu kararın bozulmasına karar verilmiştir.  Mahkeme tarafından bozma ilamına uyularak, bilirkişi raporu alındığı, davacının ortaklık için başvuruda bulunduğuna dair belgenin olmadığı, ortaklığa kabulü ile devir şartlarına uygun olarak ortaklığın gerçekleşmediği, davacının kooperatif ortağı gibi şirketin fesih tarihinden önce ve sonra kooperatiften iş almaya devam etmesi, aidat ödemesi, yardımdan yararlanması nedeniyle zımni üyelik şartının gerçekleştiği gerekçesiyle açılan davanın kabulüne karar verilmiştir.  Kararı, davalı vekili temyiz etmiştir.  Dosyadaki yazılara, kararın dayandığı delillerle gerektirici sebeplere, delillerin takdirinde bir isabetsizlik bulunmamasına göre davalı vekilinin temyiz itirazları yerinde görülmemiştir.  SONUÇ: Yukarıda açıklanan nedenlerle davalı vekilinin tüm temyiz itirazlarının reddiyle usul ve kanuna uygun bulunan hükmün ONANMASINA, aşağıda yazılı onama harcının temyiz edenden alınmasına, kararın tebliğinden itibaren 15 gün içerisinde karar düzeltme yolu açık olmak üzere 18.01.2021 tarihinde oy birliğiyle karar verildi."
}