{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  I-Sanık hakkında mala zarar verme suçu yönünden kurulan hükme yönelik temyiz isteminin incelenmesinde;  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hakimin takdirine göre sanık ...’ın temyiz istemi yerinde görülmemiş olduğundan reddiyle, usul ve kanuna uygun bulunan hükmün tebliğnameye uygun olarak ONANMASINA,  II-Sanık hakkında tehdit suçu yönünden kurulan hükme yönelik temyiz isteminin incelenmesine gelince;  Tanık ...’in sanığın bir şeyler söyleyip söylemediğini duymadığı, ayrıca kovuşturmada dinlenen tanık ...’nün sanığın bağırarak bir şeyler söylediğini ancak ne dediğini tam olarak anlamadığı, tanık...’nın sanığın müştekiyi kastederek tehdit etmediğini beyan ettiği, sadece soruşturma aşamasında dinlenen tanık ...’in ise sanığın “bu rent a car’ı ateşe vereceğim, onların bütün arabalarını yakacağım, dükkanlarını mermi yağmuruna tutacağım, bizim altımızdan nasıl araba alırlar, götürürler” dediğini, ancak ...’in kovuşturma aşamasında beyanının alınmadığının anlaşılması karşısında; 5271 sayılı CMK'nın 210/1. maddesi gereğince tehdit suçu yönünden olayın tek görgü tanığı olan ...’in yargılama aşamasında dinlenmesi ve delillerin bir bütün halinde değerlendirilerek sonucuna göre sanığın atılı suçu işleyip işlemediği hususunda hukuki durumunun belirlenmesi gerekirken, eksik inceleme ile yazılı şekilde hüküm kurulması,  Bozmayı gerektirmiş, sanık ...’ın temyiz istemi bu itibarla yerinde görülmüş olduğundan, hükmün açıklanan nedenle tebliğnameye aykırı olarak BOZULMASINA, 26.01.2021 gününde oy birliğiyle karar verildi."
}