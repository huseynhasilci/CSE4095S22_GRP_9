{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Kaybolmuş veya hata sonucu ele geçmiş eşya üzerinde tasarruf etme suçundan şüpheli ... hakkında yapılan soruşturma esnasında, suç yeri itibarıyla dosyanın İstanbul Anadolu Cumhuriyet Başsavcılığına gönderilmesine dair Çeşme Cumhuriyet Başsavcılığının 29/08/2019 tarihli ve 2019/2706 soruşturma, 2019/147 sayılı yetkisizlik kararını müteakip, bu kez suç yeri bakımından dosyanın Gaziantep Cumhuriyet Başsavcılığına gönderilmesine ilişkin İstanbul Anadolu Cumhuriyet Başsavcılığınca verilen 09/12/2019 tarihli ve 2019/162219 soruşturma, 2019/15492 sayılı yetkisizlik kararı üzerine, İstanbul Anadolu Cumhuriyet Başsavcılığının yetkili savcılık olarak belirlenmesine dair merci İstanbul 1. Ağır Ceza Mahkemesinin 16/12/2019 tarihli ve 2019/1599 Değişik iş sayılı Kararının;  Dosya kapsamına göre, İstanbul 1. Ağır Ceza Mahkemesince İstanbul Anadolu Cumhuriyet Başsavcılığının yetkisizlik kararının kaldırılmasına dair karar verilmiş ise de, 5237 sayılı Türk Ceza Kanununun 160. maddesinde düzenlenen kaybolmuş veya hata sonucu ele geçmiş eşya üzerinde tasarruf etme suçu kapsamındaki eylemin, kişisel suç olduğunun anlaşılması karşısında, 2802 sayılı Hakimler ve Savcılar Kanununun 93. maddesindeki “Hâkim ve savcıların kişisel suçları hakkında soruşturma ve kovuşturma yapma yetkisi, ilgilinin görev yaptığı yerin bağlı olduğu Bölge Adliye Mahkemesinin bulunduğu yerdeki il Cumhuriyet Başsavcılığı ve aynı yer ağır ceza mahkemesine aittir.” şeklindeki düzenleme uyarınca, şüpheli Cumhuriyet savcısının suç tarihi itibariyle görev yaptığı Didim Adliyesinin bağlı bulunduğu Bölge Adliye Mahkemesinin bulunduğu yer olan İzmir Cumhuriyet Başsavcılığınca soruşturmanın yürütülmesi gerektiği gözetilmeden, yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 01/10/2020 gün ve 94660652-105-34-1259-2020-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  CMK'nın 161/7. maddesi uyarınca yetkili savcılığı belirlemenin mercin görevi ve yetkisi dahilinde bulunduğu anlaşılmakla, kanun yararına bozma istemine dayanan ihbarname münderecatı yerinde görüldüğünden talebin kabulü ile İstanbul 1. Ağır Ceza Mahkemesince verilen 16/12/2019 tarihli ve 2019/1599 Değişik iş sayılı Kararın CMK'nın 309. maddesi uyarınca BOZULMASINA, bozma sebebine nazaran müteakip işlemlerin mercince yapılmasına, dosyanın mahalline gönderilmesi için Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}