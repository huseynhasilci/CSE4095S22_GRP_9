{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kenevir ekme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : YALOVA Ağır Ceza Mahkemesi   Hüküm : Mahkûmiyet    Dosya İncelendi.  GEREĞİ GÖRÜŞÜLÜP DÜŞÜNÜLDÜ:  Suç tarihinde yürürlükte olan 6545 sayılı Kanun ile 2313 sayılı Kanunda yapılan değişiklik gözetilerek yapılan incelemede;  Sanığın adli sicil kaydında yer alan Yalova Ağır Ceza Mahkemesi'nce 28/12/2010 tarih, 2010/206- 226 sayı ile TCK'nın 247/1, 248, 62, 53. maddeleri uyarınca zimmet suçundan verilen 2 yıl 9 ay 10 gün hapis cezasına ilişkin 26/11/2013 tarihinde kesinleşen ilamın, tekerrüre esas olduğu gözetilmeyerek, sanık hakkında TCK'nın 58. maddesinin uygulanmaması, karşı temyiz bulunmadığından bozma nedeni yapılmamıştır.  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların eleştiri ve aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1)Hükümden sonra 24/11/2015 tarihinde yayımlanarak yürürlüğe giren Anayasa Mahkemesi'nin 08/10/2015 tarihli 2014/140 esas ve 2015/85 karar sayılı kararı ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanunla yapılan değişiklik nedeniyle, bu maddenin uygulanması açısından, sanığın durumunun yeniden belirlenmesinde zorunluluk bulunması,  2)Üretimi, bulundurulması, kullanılması, taşınması, alım ve satımı suç oluşturan uyuşturucu maddelerin, TCK'nın 54/4. maddesi yerine, uygulama fıkrası gösterilmeden TCK'nın 54. maddesi uyarınca müsaderesine karar verilmesi ve Jandarma Genel Komutanlığı Kriminal Daire Başkanlığınca ele geçen kenevirden alınan tanık numunenin de müsaderesine karar verilmesi gerektiğinin gözetilmemesi,  Bozmayı gerektirmiş, sanık müdafiinin temyiz itirazları bu nedenlerle yerinde görülmüş olduğundan, 1412 sayılı CMUK'nın 321. maddesi gereğince hükmün BOZULMASINA; ancak bu aykırılığın yeniden duruşma yapılmaksızın aynı Kanun'un 322. maddesi gereğince düzeltilmesi mümkün bulunduğundan;  1)TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine “Anayasa Mahkemesi'nin 08/10/2015 tarihli iptal kararı ve 15/04/2020 tarihinde yürürlüğe giren 7242 sayılı Kanunun 10. maddesi ile TCK’nın 53/3. fıkrasında yapılan değişiklikten sonra oluşan durumuna göre, sanık hakkında, TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına” ibaresinin yazılması,  2)Müsadereye ilişkin hüküm fıkrasında “TCK’nun 54. maddesi” ibaresi çıkarılarak yerine, “TCK’nın 54/4. maddesi” ibaresinin yazılması ve aynı fıkrada yer alan “adli emanet eşyalarının” ibaresinden sonra gelmek üzere “ve Jandarma Genel Komutanlığı Kriminal Daire Başkanlığınca ele geçen kenevirden alınan tanık numunenin ” ibaresinin eklenmesi,  Suretiyle, hükmün DÜZELTİLEREK ONANMASINA, 25/01/2021 tarihinde oy birliği ile karar verildi."
}