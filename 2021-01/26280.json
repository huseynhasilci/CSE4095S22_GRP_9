{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık hakkında; TCK’nın 158/1-f-son, 62, 52/2 ve 53. maddeleri uyarınca mahkumiyet      Nitelikli dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Sanığın suç tarihinde www.sahibinden.com isimli internet sitesinde 19698327 ilân numarası ile satışa çıkardığı Wolkswagen Passat marka aracın satışı ile ilgili olarak müşteki ile telefonla görüştüğü, aracın satışı hususunda anlaştıkları, sanığın hileli davranışlarla PTT Şubesindeki .... no' lu hesabına müştekinin 500TL havale göndermesini sağladığı, bizzat ve nakit olarak parayı aynı gün çekerek haksız menfaat temin ettiği, böylece sanığın bilişim sistemlerinin araç olarak kullanılması suretiyle dolandırıcılık suçunu işlediği iddia olunan olunan somut olayda; sanık savunması, müşteki beyanı ve tüm dosya kapsamından sanığın üzerine atılı eylemin sabit olduğu kanatine varan mahkemenin kabulünde bir isabetsizlik görülmemiş, Anayasa Mahkemesinin, TCK'nın 53. maddesindeki hak yoksunluklarına ilişkin 24.11.2015 günlü Resmi Gazete'de yayımlanan 08.10.2015 tarihli, 2014/140 esas, 2015/85 karar sayılı iptal kararının infaz aşamasında gözetilmesi mümkün görülmüştür.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın herhangi bir gerekçe içermeyen temyiz itirazının reddiyle, hükmün ONANMASINA, 14.01.2021 tarihinde oy birliğiyle karar verildi."
}