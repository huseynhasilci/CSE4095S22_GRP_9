{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Olası kastla öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK.nin 81/1, 21/2, 29/1, 62, 53/1-2-3 ve 63. Maddeleri uyarınca 8 yıl 4 ay hapis cezası.    TÜRK MİLLETİ ADINA    Sanıklar ... ve ... hakkında; ... ...'u olası kastla öldürme suçundan yapılan yargılama sonunda; bu suçtan mahkumiyetlerine dair Bakırköy 10. Ağır Ceza Mahkemesinden verilen 18/03/2010 gün ve 2007/85 esas, 2010/55 karar sayılı hükümlerin, sanıklar müdafileri ve katılanlar vekilleri tarafından temyizi üzerine, Dairemizin 16/10/2012 gün ve 2011/2228 esas, 2012/7661 karar sayılı kararı ile \"sanıklar ... ve ...’ın eylemlerinin bilinçli taksirle ölüme neden olma suçunu oluşturduğu ve maktulün sanıklara yönelik haksız fiil niteliğindeki eylemleri nedeniyle, TCK’nin 29. maddesi ile yapılan uygulama sırasında asgari oranda indirim yapılması gerektiği\" gerekçeleriyle hükümlerin bozulduğu, bozma kararı üzerine yerel mahkemece eski hükümlerde direnilmesine karar verildiği görülmekle, 6763 sayılı Ceza Muhakemesi Kanununun 36. maddesiyle değişik 5271 sayılı CMK’nin 307. maddesi ve aynı Kanunun 38. maddesi ile değişik 5320 sayılı Ceza Muhakemesi Kanununun Yürürlük ve Uygulama Şekli Hakkında Kanuna eklenen geçici 10. maddesi uyarınca yapılan incelemede;  Dairemizce verilen bozma kararı usul ve yasaya uygun olup yerel mahkemenin direnme gerekçesi yerinde görülmediğinden dosyanın direnme konusunda karar verilmek üzere Yargıtay Ceza Genel Kuruluna gönderilmesine karar verildiği, Yargıtay Ceza Genel Kurulunun 12.06.2018 tarih ve 2017/1-1108 esas, 2018/284 sayılı kararı ile \"Bakırköy 10. Ağır Ceza Mahkemesinin 08.05.2013 gün ve 392-177 sayılı direnme kararına konu hükümlerinin, duruşmada kanunen mutlaka hazır bulunması gereken sanıklar müdafiinin yokluğunda hükmün tesis ve tefhim edilmesi isabetsizliğinden sair yönleri incelenmeksizin BOZULMASINA karar verildiği ve dosyanın mahalline gönderildiği,  Bu bozma kararı üzerine Bakırköy 10. Ağır Ceza Mahkemesi tarafından 05/03/2019 gün ve 2018/446 esas, 2019/85 sayılı kararı ile sanık ...’nın 10.12.2015 tarihinde vefat etmiş olması nedeniyle, TCK'nin 64/1. maddesi uyarınca kamu davasının düşürülmesine, sanık ... hakkında ise eski hükümde direnilmesine karar verildiği anlaşılmakla, gereği düşünüldü;  Yargıtay Ceza Genel Kurulunun 12.06.2018 tarih ve 2017/1-1108 esas, 2018/284 sayılı, Dairemizin onama ve Mahkemenin direnme kararından farklı nedene dayanan bozma kararı sonrası, Dairemizin 16/10/2012 gün ve 2011/2228 esas, 2012/7661 sayılı Onama kararı ve Bakırköy 10. Ağır Ceza Mahkemesinden verilen 18/03/2010 gün ve 2007/85 esas, 2010/55 sayılı direnme kararlarının kül halinde ortadan kalkmış olması, Yargıtay Ceza Genel Kurulunun bozma ilamına Mahkeme tarafından uyulmasına karar verilerek, eksikliklerin giderilmesi sonrası, somut olayla ilgili olarak öncelikle Yargıtay denetimine elverişli gerekçe içerir şekilde yeni bir hüküm kurulması gerektiği düşünülmeden, eski hükümde direnilerek hüküm kurulması,  Bozmayı gerektirmiş olup; sanık müdafii ile katılanlar vekilinin temyiz itirazları yerinde görüldüğünden, sair yönleri incelenmeyen hükmün tebliğnamedeki düşünceye aykırı olarak BOZULMASINA, 18/01/2021 gününde oy birliği ile karar verildi."
}