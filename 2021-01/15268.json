{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Yargıtay bozma ilamı üzerine; Sakarya 2. Ağır Ceza Mahkemesinin 15.06.2017 tarihli, 2017/87 Esas, 2017/194 karar sayılı mahkumiyet hükmünün kaldırılmasına yer olmadığı ile istinaf başvurusunun esastan reddi    Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyizin sebebine göre dosya incelendi gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Dairemizce de benimsenen Yargıtay Ceza Genel Kurulunun 09.12.2014 tarih ve 2014/6-703 Esas 2014/550 Karar sayılı kararında açıklandığı üzere bir hüküm bozulmakla tamamen ortadan kalkacağından; Sakarya 2. Ağır Ceza Mahkemesinin 15.06.2017 tarihli kararı ile istinaf başvurusunun esastan reddine ilişkin İstanbul Bölge Adliye Mahkemesi 2. Ceza Dairesinin 24.10.2017 tarihli kararının Dairemizin 18.12.2018 tarihli bozma ilamıyla ortadan kalkacağı gözetilerek, bozma ilamına uyulmasına karar verilmesi karşısında, CMK’nın 280/2 maddesi gereğince İlk Derece Mahkemesi kararının kaldırılmasına karar verilerek yeniden hüküm kurulması gerekirken bundan zühul ile usule aykırı olarak yazılı şekilde karar verilmesi,  Kanuna aykırı, sanık müdafiinin temyiz itirazları bu itibarla yerinde görülmüş olduğundan, sair yönleri incelenmeyen hükmün öncelikle bu sebepten dolayı CMK'nın 302/2. maddesi uyarınca BOZULMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın İstanbul Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 26.01.2021 tarihinde oybirliği ile karar verildi."
}