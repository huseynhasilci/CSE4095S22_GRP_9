{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Görevi yaptırmamak için direnme, görevli memura hakaret, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraatlere, ceza verilmesine yer olmadığına dair    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Olay tarihi ve zaman diliminde Şeyh Mahallesi, Naipler Sokakta meskun mahalde silah atılması olayı ile ilgili olarak, telsiz anonsu ile olayı araştırmak için olay yerine gelen polis memurları ... ve ...'ün sokakta araştırma yaparken sanığın aracının yanına gelikleri, sanığı bulundukları yere çağırdıkları, sanığın aracının yanına geldiğinde müştekilerin polis memuru olduğunu bildirmelerine rağmen onlara yönelik \"lan amcık ağızlılar, araç benim siz kimsiniz, sizin Allahınızı, kitabınızı sinkaf ederim, lan orospu çocukları, o araca dokunursanız sizi gebertirim\" şeklinde müştekilere görevlerinden dolayı alenen hakaret ve tehditte bulunduğu, müştekilerin sanığı yasal işlem yapmak üzere kolundan tutarak araca bindirmek istedikleri, bu esnada sanığın cebir ile karşılık vererek müştekilere yumruk attığı, bu yumruk neticesinde müşteki Necdet'i basit tıbbi müdahale ile giderilemeyecek ve hayati fonksiyonlarını hafif (1.) derecede etkileyecek nitelikte kemik kırığı oluşacak şekilde, müşteki Fahrettin'i ise basit tıbbi müdahale ile giderilebilecek şekilde yaraladığı, bu haliyle sanığın birden fazla görevliye karşı görevlerini yaptırmamak için cebir ve tehdit ile zincirleme şekilde etkin direnmede bulunduğu, ayrıca zincirleme şekilde görevlerinden dolayı alenen hakaret ettiği, yine sanığın müşteki Necdet'e yönelik eyleminin nitelikli kasten yaralama kapsamında bulunduğu, tüm dosya kapsamındaki delillere göre, sanığa atılı suçların unsurlarının oluştuğu, bu nedenle müşteki polis memurlarının olay tarihinde görevli olduklarına ilişkin görev belgelerinin dosyaya getirtilmesi yönündeki eksiklik te giderilerek, sanığın üzerine atılı suçlardan mahkumiyetlerine karar verilmesi gerekirken, eksik inceleme sonucu yazılı şekilde kararlar verilmesi,          Bozmayı gerektirmiş, o yer Cumhuriyet savcısının temyiz sebepleri bu itibarla yerinde görülmüş olduğundan, hükümlerin bu nedenlerle 6723 sayılı Kanun’un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 25.01.2021 gününde oybirliğiyle karar verildi."
}