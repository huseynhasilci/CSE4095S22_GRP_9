{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Adli Sicil Kanunun 13/A maddesi gereğince memnu hakların iadesi konusundaki talebin reddine.    TÜRK MİLLETİ ADINA    Mahkemenin 27.04.2016 tarihli kararına yönelik olarak hükümlü müdafiinin sunduğu 04.05.2016 tarihli dilekçesinin temyiz istemi olarak kabulü ile yapılan incelemede;  1- Hükümlü müdafiinin 28.03.2016 tarihli dilekçesi ile hükümlünün yasaklanmış haklarının geri verilmesini talep ettiği, bu talebin 23.10.2014 tarihli karara itiraz mahiyetinde olmayıp yeni bir talep niteliğinde olduğu, bu nedenle taleple ilgili olarak Mahkemece 5352 sayılı Adli Sicil Kanunun 13/A maddesinde belirlenen şartların gerçekleşip gerçekleşmediğinin değerlendirilmesi, \"a\" fıkrasında öngörülen 3 yıllık sürenin geçtiği de nazara alınarak \"b \" fıkrası uyarınca hükümlünün hayatını iyi halli olarak sürdürdüğü hususunda kanat oluşturulması bakımından anılan maddenin 4. fıkrası uyarıca duruşma açılarak bir değerlendirme yapılması gerektiği gözetilmeden, yazılı biçimde 27.04.2016 tarihli karara atıfta bulunularak karar verilmesine yer olmadığına karar verilmesi,  2- 01.06.2005 tarihinde 5237 sayılı TCK'nin yürürlüğe girmesi nedeniyle, hükümlü hakkında lehe yasanın belirlenmesi, her iki yasa hükümleri bir bütün olarak uygulanarak uyarlama yargılaması ve ayrıca 2918 sayılı Karayolları Trafik Kanununun 41. maddesinin (e) bendinde ve 119. maddesinde 12.07.2013 gün, 6495 sayılı Kanunun 17 ve 24. maddeleriyle yapılan değişiklikler uyarınca değerlendirme yapılması ve sonucuna göre karar verilmesi gerektiğinin düşünülmemesi, Kanuna aykırı, hükümlü müdafiinin temyiz itirazları bu itibarla yerinde görülmüş olduğundan, hükmün bu sebepten dolayı tebliğnameye aykırı olarak BOZULMASINA, 26/01/2021 gününde oy birliğiyle karar verildi."
}