{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Görevi kötüye kullanma, hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 5271 sayılı CMK'nın 223/2-e maddesi uyarınca beraat    Görevi kötüye kullanma ve hizmet nedeniyle güveni kötüye kullanma suçlarından sanığın beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü;  Avukat olan sanığın katılanın annesinin vefatı ile kalan miras haklarının paylaşımı konusunda çıkan uyuşmazlığı çözmek ve bu amaçla terekeye dahil olan taşınmazlardan birisini satıp, diğerini de kiraya vermek üzere yurt dışında yaşayan katılan ...'ın vekilliğini üstlendiği hâlde, vekâletname ile kendisine tanınan yetkileri müvekkilinin bilgi ve rızası dışında kullanarak, katılana intikalı yapılmadan kız kardeşi olan müşteki ...'ın da yarı oranında hissesine sahip olduğu Teşvikiye ... Şişli adresinde bulunan 5 numaralı daireyi kiralamak amacıyla kilidini kırdırıp yerine asma kilit taktırarak tasarrufuna aldığı, yine katılanın bilgi ve onayı olmaksızın, aynı adreste bulunan taşınmazlardaki miras payını 05/12/2005 tarihli protokol ile ...'a satışı konusunda anlaşma yaptığı ve avans olarak 3.000 Amerikan doları aldığı, daha sonra davacı vekili sıfatıyla müşteki ... hakkında ortak muris ... tarafından ...’a devredilen aynı adresteki 1, 3 ve 4 numaralı bağımsız bölümler ile Adalar ilçesindeki bir taşınmazın satışının usulsüz yapıldığından bahisle satışının iptali ve ecrimisil talebiyle Şişli 3. Asliye Hukuk Mahkemesinin 2006/469 esas sayısına kayden dava açtığı, dava devam ederken bu dava ile talep edilen tüm hak ve alacaklar ile miras paylarını 22/09/2006 tarihinde düzenlenen temlik sözleşmesi ile 300.000 Amerikan doları karşılığında tanıklar ... ve ...'a temlik ettiği, yine Terekeye dahil olan, aynı adresteki 6 numaralı daireyi müvekkilinin bilgisi olmaksızın kiralayıp, 2005 yılı ilâ 2009 yılı Mart ayı arasındaki süreçte tahsil ettiği kira bedellerini gizleyerek uhdesinde tuttuğu, bu suretle sanığın üzerine atılı görevi kötüye kullanma ve hizmet sebebiyle güveni kötüye kullanma suçlarını işlediğinin iddia edildiği olayda; sanık savunması, katılan ve müşteki beyanı, tanık anlatımları, vekaletname örnekleri ve tüm dosya kapsamına göre sanığın üzerine atılı suçları işlediğine dair mahkumiyetine yeter, her türlü şüpheden uzak, kesin ve inandırıcı delil bulunmadığı gerekçesine dayanan mahkeminin beraat hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin, atılı suçların sübut bulduğuna ilişkin temyiz itirazlarının reddiyle hükümlerin ONANMASINA, 26/01/2021 tarihinde oybirliğiyle karar verildi."
}