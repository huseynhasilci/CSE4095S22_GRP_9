{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme: İSTANBUL ANADOLU 5. Ağır Ceza Mahkemesi   Hüküm: Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Bozmaya uyulduğu, yargılama sürecindeki işlemlerin kanuna uygun olarak yapıldığı, delillerin gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1-Sanığın eylemi nedeniyle, bozma öncesi hükümde 8 yıl 4 ay hapis ve 100 TL adli para cezası ile cezalandırılmasına karar verildiği, 23.12.2015 tarihli hükmün sanık müdafii tarafından temyiz edilmesi üzerine Dairemizin 17.06.2016 tarihli bozma ilamı ile bozulduğunun anlaşılması karşısında: 04.07.2017 tarihli hükümle tayin edilen sonuç 4 gün adli para cezasının TCK ‘nın 52. maddesi uyarınca adli para cezasına çevrilmesi sırasında ‘’4 tam gün karşılığı olarak toplam 80,00 TL\" yerine ‘’5 tam gün karşılığı olarak toplam 100,00 TL ‘’ adli para cezası olarak belirlenmesi suretiyle, sanığa fazla adli para cezası tayini,  2- \"Adli emanetin 2015/4881 sırasında kayıtlı suç konusu uyuşturucu maddeler ile adli emanetin 2015/4875 sırasında kayıtlı sinbo marka hassas terazinin TCK'nın 54/4. maddesi gereğince MÜSADERESİ\" yerine ’’... 54/1. maddesi gereğince MÜSADERESİNE’’ ibaresinin yazılması,  Yasaya aykırı, sanık müdafiinin temyiz itirazı bu nedenle yerinde olduğundan, CMUK’nın 321. maddesi gereğince hükmün BOZULMASINA, ancak bu aykırılığın yeniden duruşma yapılmaksızın aynı Kanunun 322. maddesi gereğince düzeltilmesi mümkün bulunduğundan; hüküm fıkrasının 1. fıkra 3. paragrafında yer alan “cezalandırılmak sureti ile,” ibaresinden sonra gelmek üzere “neticeten sanığın 8 yıl 4 ay hapis ve 80 TL adli para cezası ile cezalandırılmasına”, hüküm fıkrasının müsadereye ilişkin kısmındaki 3.fıkrasında yer alan “...TCK'nun 54/1. maddesi gereğince MÜSADERESİNE,” ibaresinin çıkartılarak yerine “TCK’nın 54/4. maddesi uyarınca MÜSADERESİNE\" ibaresinin eklenmesi suretiyle, hükmün DÜZELTİLEREK ONANMASINA, 20/01/2021 tarihinde oy birliği ile karar verildi."
}