{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Neticesi sebebiyle ağırlaşmış yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanıkların neticesi sebebiyle ağırlaşmış yaralama suçundan mahkumiyetlerine dair; Antalya 16. Asliye Ceza Mahkemesinin 06/12/2018 gün ve 2018/838 Esas, 2018/942 Karar sayılı kararı  2) İstinaf başvurularının kabul edilerek yeniden hüküm kurulmak sureti ile sanıkların beraatlerine dair; Antalya Bölge Adliye Mahkemesi 4. Ceza Dairesinin 17.10.2019 tarih, 2019/757 Esas, 2019/3196 Karar sayılı kararı    Antalya Bölge Adliye Mahkemesi 4. Ceza Dairesinin 17.10.2019 tarih, 2019/757 Esas, 2019/3196 Karar sayılı kararının katılan vekili tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Sanıklar hakkında TCK’nin 86/1, 87/3, 29, 62 maddeleri gereğince cezalandırılmaları talebiyle açılan kamu davasında ilk derece mahkemesince sanıkların mahkumiyet, Antalya Bölge Adliye Mahkemesi 4. Ceza Dairesi tarafından ise sanıkların beraatlerine karar verildiği, Ceza Genel Kurulunun 20.03.2018 tarihli, 2018/11-38 Esas ve 2018/113 Karar sayılı kararı uyarınca yerel mahkemece verilen beraat kararı istinaf mercii tarafından mahkumiyet kararı verilerek hüküm türü değiştirildiğinden kararın temyiz kanun yoluna tabi olduğu belirlenerek yapılan incelemede;        Antalya Bölge Adliye Mahkemesi 4. Ceza Dairesinin 17.10.2019 tarih, 2019/757 Esas, 2019/3196 Karar sayılı “istinaf başvurularının kabulü ile yeniden hüküm kurulmak suretiyle sanıkların kasten yaralama suçundan beraatine ilişkin” hükmünün tüm dosya kapsamına göre hukuka uygun olduğu anlaşıldığından; katılan vekilinin yerinde görülmeyen temyiz sebeplerinin reddiyle, CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKÜMLERİN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Antalya 16. Asliye Ceza Mahkemesine, kararın bir örneğinin ise Antalya Bölge Adliye Mahkemesi 4. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 18.01.2021 gününde oy birliğiyle karar verildi."
}