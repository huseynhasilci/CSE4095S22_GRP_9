{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Trafik güvenliğini tehlikeye sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK'nın 231/11. gereğince hükmün açıklanması; TCK'nın 179/3, 179/2, 31/3, 62, 50/3, 52/2-4. maddeleri uyarınca mahkumiyet    Trafik güvenliğini tehlikeye sokma suçundan suça sürüklenen çocuğun mahkumiyetine ilişkin hüküm, suça sürüklenen çocuk müdafii tarafından temyiz edilmekle, dosya incelenerek gereği düşünüldü:  Trafik güvenliğini tehlikeye sokma suçundan suça sürüklenen çocuk hakkında yapılan yargılama sonucunda, TCK'nın 179/3-2, 31/3, 62, 50/3, 52/2-4. maddeleri gereğince 16 gün hapis cezası ile cezalandırılmasına, hapis cezasının TCK’nın 50/3. maddesi gereğince adli para cezasına çevrilmesine, 5271 sayılı Ceza Muhakemesi Kanununun 231/5. maddesi gereğince sanık hakkındaki hükmün açıklanmasının geri bırakılmasına, Çocuk Koruma Kanunu uyarınca 3 yıllık denetim süresine tabi tutulmasına dair Karacabey (Kapatılan) 1.Sulh Ceza Mahkemesinin 15.05.2014 tarihli ve 2013/604 Esas - 2014/26 Karar sayılı kararının 18.08.2014 tarihinde kesinleşmesine müteakip suça süreklenen çocuğun denetim süresi içinde 15.11.2014 tarihinde TCK'nın 86/2-3.b. maddesinde tanımlanan kasten yaralama suçunu işlediği ve Karacabey 2. Asliye Ceza Mahkemesinin 2015/112 Esas - 2015/688 Karar sayılı kararıyla mahkumiyetine karar verildiği, kararın kesin olduğu, ihbar üzerine dosya yeniden ele alınarak önceki hükmün 5271 sayılı Ceza Muhakemesi Kanununun 231/11. maddesi gereğince açıklanmasına dair Karacabey 2. Asliye Ceza Mahkemesinin (Çocuk Mahkemesi Sıfatıyla) 14.01.2016 tarihli ve 2015/952 Esas, 2016/ 42 Karar sayılı kararını kapsayan dosya incelendi.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, suça sürüklenen çocuk müdafinin yerinde görülmeyen sair temyiz itirazlarının reddine, ancak;  Olay günü suça sürüklenen çocuğun kullanmakta olduğu motosiklet ile seyir halindeyken ...’ın sevk ve idaresindeki motosiklete çarptığı, ...’ın basit şekilde yaralandığı ve şikayetçi olmadığı, alkolmetre ile yapılan ölçümde suça sürüklenen çocuğun 114 promil alkollü olduğunun tespit edildiği olayda;  Yargıtay Ceza Genel Kurulunun 20.11.2018 tarihli ve 2016/6-986-2018/554 sayılı kararında vurgulandığı üzere, Çocuk Koruma Kanununun Uygulanmasına İlişkin Usul ve Esaslar Hakkındaki Yönetmeliğin 20 ve 21. maddeleri ile 5395 sayılı Çocuk Koruma Kanununun 35. maddesi uyarınca; fiil işlendiği sırada 15-18 yaş grubu içerisinde bulunan suça sürüklenen çocuk hakkında sosyal yönden inceleme yaptırılmasının zorunlu olmadığı, ancak mahkemece sosyal inceleme raporuna gerek görülmediği takdirde gerekçesinin kararda gösterilmesinin zorunlu olduğunun gözetilmemesi,  Kanuna aykırı olup, suça sürüklenen çocuk müdafinin temyiz itirazları bu nedenle yerinde görüldüğünden, 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince hükmün isteme aykırı olarak BOZULMASINA, 19.01.2021 tarihinde oybirliğiyle karar verildi."
}