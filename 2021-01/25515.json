{
    "Dairesi": "5.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " İhaleye fesat karıştırma (üç kez)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Açıklanması geri bırakılan hükmün açıklanması suretiyle atılı suçtan mahkumiyet (üç kez)    Mahalli mahkemece verilen hükümler temyiz edilmekle dosya incelendi;  CMK'nın 260/1. maddesine göre ihaleye fesat karıştırma suçundan katılan sıfatını alabilecek surette zarar görmüş olan Hazinenin kanun yoluna başvurma hakkının bulunması ve hükümlerin vekili tarafından temyiz edilmesi karşısında, 3628 sayılı Yasanın 18. maddesinin verdiği yetkiye dayanılarak CMK'nın 237/2. maddesi hükmü uyarınca katılma talebinin KABULÜNE karar verildikten sonra gereği düşünüldü:  Mahkemece sanık hakkında ihaleye fesat karıştırma suçundan kurulan 31/10/2013 tarihli, 2010/118 Esas ve 2013/315 sayılı hükmün açıklanmasının geri bırakılmasına dair Kararın 03/01/2014 tarihinde kesinleştiği, denetim süresi içinde yeni bir suç işlendiğinden bahisle 18/02/2016 tarihli, 2016/3 Esas ve 2016/191 sayılı Karar ile hükmün açıklanmasının geri bırakılmasına dair dosya yeniden ele alınarak hüküm kurulmuş ise de; Dairemizce de benimsenen Yargıtay Ceza Genel Kurulunun 01/03/2016 tarihli ve 2015/3-599 Esas, 2016/99 sayılı Kararında da vurgulandığı gibi denetim süresinin hükmün açıklanmasının geri bırakılmasına dair kararın kesinleşmesi ile başlayacağı nazara alındığında, dosyanın ele alınmasına neden olan Ankara 41. Asliye Ceza Mahkemesinin 2014/1226 Esas ve 2015/699 Karar sayılı hükmünün Yargıtay 3. Ceza Dairesinin 03/06/2020 tarihli ve 2020/2886 Esas, 2020/5791 Karar sayılı ilamı ile bozulmasına karar verildiği anlaşılmakla, söz konusu kararın henüz kesinleşmediği, bu nedenle 5271 sayılı CMK'nın 231/11. maddesinde yazılı deneme süresi içinde kasıtlı yeni bir suç işlenmesi koşulunun oluşmadığı ve hükmün açıklanamayacağı gözetilmeden yazılı şekilde kararlar verilmesi,  Kanuna aykırı, katılan ... vekilinin ve sanık müdafin temyiz itirazları bu itibarla yerinde görülmüş olduğundan sair yönleri incelenmeyen hükümlerin 5320 sayılı Kanunun 8/1. maddesi de gözetilerek CMUK'nın 321. maddesi uyarınca BOZULMASINA 14/01/2021 tarihinde oy birliğiyle karar verildi."
}