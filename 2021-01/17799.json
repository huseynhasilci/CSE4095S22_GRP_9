{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hukuki alacağın tahsili amacıyla silahla tehdit, 6136 sayılı kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  I- Sanık hakkında 6136 sayılı Kanuna muhalefet suçundan kurulan hükmün incelenmesinde:  15.04.2020 gün ve 13100 sayılı Resmî Gazete’de yayımlanarak aynı gün yürürlüğe giren 7242 sayılı Kanun’un 10. maddesi ile 5237 sayılı TCK’nin 53. maddesinde yapılan değişikliğin, infaz aşamasında gözetilmesi olanaklı görülmekle yapılan incelemede:  Dosya ve duruşma tutanakları içeriğine, toplanıp karar yerinde incelenerek tartışılan elverişli kanıtlara, gerekçeye ve Hakimler Kurulunun takdirine göre, sanık ... ve müdafiinin temyiz itirazları yerinde görülmemiş olduğundan reddiyle usul ve kanuna uygun bulunan hükmün istem gibi ONANMASINA,  II- Sanık hakkında hukuki alacağın tahsili amacıyla silahla tehdit suçundan kurulan hükmün incelenmesinde:  Dosya içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hakimler Kurulunun takdirine göre; suçun sanık tarafından işlendiğini kabulde usul ve yasaya aykırılık bulunmadığından, diğer temyiz itirazları yerinde görülmemiştir.  Ancak;  Sanık ...’ın, katılan ...’in evine giderek kendisini polis olarak tanıtıp, “kadın satıcılığı yaptığını” söyleyip, kendisini görmemesi için 2.000 dolar vermesini istediği, mağdurun, sanıktan polis kimliğini göstermesini istemesi üzerine sanığın ruhsatsız silahını masanın üzerine koyarak “işte kimliğim burada” deyip mağdurun elinden 450 TL parasını zorla alıp evden ayrıldığı, bir saat sonra sanığın mağduru arayıp, “aldığı paranın yetmediğini” söyleyip, kalan parayı hazır etmesini istediği, daha sonra sanığın kalan parayı almak için mağdurun yanına gelmesi üzerine polisler tarafından sanığın yakalandığı, olayda; sanığın silahla, konutta ve gece vakti yağma suçunu oluşturduğu düşünülmeden suç vasfında yanılgıya düşülerek yerinde ve yeterli olmayan gerekçe ile yazılı şekilde hüküm kurulması,  Bozmayı gerektirmiş, sanık ... ve müdafii ile o yer Cumhuriyet Savcısının temyiz itirazları bu itibarla yerinde görülmüş olduğundan, hükmün açıklanan nedenle isteme uygun olarak BOZULMASINA, 27/01/2021 tarihinde oybirliğiyle karar verildi."
}