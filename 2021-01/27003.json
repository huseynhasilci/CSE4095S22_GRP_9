{
    "Dairesi": "3.Ceza Dairesi",
    "Mahkemesi": "",
    "Mahkeme Günü": "04",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Basit yaralama suçundan suça sürüklenen çocuk ...'ın, 5237 sayılı Türk Ceza Kanunu'nun 86/2, 29, 31/2, 62 ve 52/2. maddeleri uyarınca 740,00 Türk Lirası adli para cezası ile cezalandırılmasına, 5271 sayılı Ceza Muhakemesi Kanunu'nun 231/5. maddesi gereğince hükmün açıklanmasının geri bırakılmasına ve 5395 sayılı Çocuk Koruma Kanunu’nun 23. maddesi gereğince 3 yıl denetime tâbi tutulmasına dair Çorlu 1. Sulh Ceza Mahkemesinin 15.02.2013 tarihli ve 2011/114 Esas, 2013/281 Karar sayılı kararının 03.05.2013 tarihinde kesinleşmesini müteakip, suça sürüklenen çocuğun denetim süresi içerisinde 10.06.2014 tarihinde işlediği kasıtlı suçtan mahkum olduğunun ihbar edilmesi üzerine, hakkındaki hükmün açıklanması ile 5237 sayılı Kanun'un 86/2, 29, 31/2, 62 ve 52/2. maddeleri uyarınca 740,00 Türk Lirası adli para cezası ile cezalandırılmasına ilişkin Çorlu 6. Asliye Ceza Mahkemesinin 04.06.2015 tarihli ve 2015/371 Esas, 2015/805 Karar sayılı kararına karşı Adalet Bakanlığının 18.11.2020 tarihli ve 2020/8627 sayılı yazısıyla kanun yararına bozma isteminde bulunulduğundan bu işe ait dava dosyası Yargıtay Cumhuriyet Başsavcılığının 15.12.2020 tarihli ve 2020/105532 sayılı tebliğnamesi ile Dairemize gönderilmekle incelendi.  Mezkur ihbarnamede;  Dosya kapsamına göre, suça sürüklenen çocuğun 5237 sayılı Kanun'un 86/2. maddesi gereğince 120 gün adli para cezası ile cezalandırılmasını müteakip, aynı Kanun'un 29. maddesi gereğince bu cezadan 3/4 oranında indirim yapılarak 30 gün yerine 90 gün adli para cezası ile cezalandırılmasına, belirlenen bu cezadan anılan Kanun'un 31. maddesi uyarınca (1/2) oranında indirim yapılıp 15 gün yerine 45 gün adli para cezası ile cezalandırılmasına, bu cezadan da aynı Kanun'un 62. maddesi gereğince (1/6) oranında indirim yapılarak 12 gün yerine 37 gün adli para cezası ile cezalandırılmasına karar verilmesini takiben, anılan Kanun'un 52/2. maddesi uyarınca günlüğü 20,00 Türk Lirası üzerinden yapılan paraya çevirme işlemi neticesinde 240,00 Türk Lirası yerine, 740,00 Türk Lirası adli para cezası ile cezalandırılmasına karar verilmek suretiyle fazla ceza tayin edilmesinde isabet görülmediğinden bahisle, 5271 sayılı CMK'nin 309. maddesi gereğince anılan kararın bozulması lüzumunun ihbar olunduğu anlaşıldı.  Gereği görüşülüp düşünüldü:  02/12/2016 tarihli Resmi Gazete'de yayımlanarak aynı tarihte yürürlüğe giren 6763 sayılı Kanun'un 34. maddesiyle değişik 5271 sayılı CMK'nin 253. maddesi ve maddeye eklenen fıkraya göre uzlaşma hükümleri yeniden düzenlenmiş ve suça sürüklenen çocuk hakkında hükmün açıklanmasının geri bırakılması yönünden ihbara konu olan 5237 sayılı TCK’nin 86/2 ve 86/3-a maddelerinde düzenlenen kasten yaralama suçunun uzlaşma kapsamına alındığı anlaşılmış olmakla, TCK'nin 2. ve 7. maddeleri de gözetilerek, suça sürüklenen çocuğun adli sicil kaydında bulunan ve hükmün açıklanmasının geri bırakılması yönünden ihbara konu olan hükümde, uzlaştırma işlemi uygulanıp uygulanmadığı veya başkaca sabıka kaydı olup olmadığı da araştırılarak sonucuna göre hüküm tesisinde zorunluluk bulunması hususunda da kanun yararına bozma yoluna başvuru yapılıp yapılmayacağının takdiri için dosyanın Adalet Bakanlığına gönderilmek üzere Yargıtay Cumhuriyet Başsavcılığına TEVDİİNE, takdir hakkı kullanıldıktan sonra diğer kanun yararına bozma isteminin incelenmesine, 04.01.2021 gününde oy birliğiyle karar verildi."
}