{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 85/1, 62, 53/6. maddeleri gereğince mahkumiyet    Taksirle öldürme suçundan sanığın mahkumiyetine ilişkin hüküm sanık müdafii tarafından temyiz edilmekle dosya incelenerek gereği düşünüldü:  Sanık sürücünün sevk ve idaresindeki otomobil ile gece vakti, aydınlatmanın bulunduğu meskun mahalde, iki yönlü caddede seyir halindeyken olay mahalli üç yönlü Y kavşak mahalline geldiğinde sol tarafında bulunan caddeye dönüş yaptığı esnada aracının sağ ön tampon kısmıyla karşı istikametten gelen ...’ın sevk ve idaresindeki motosiklete çarpması sonucu motosiklet sürücüsünün öldüğü, 14/04/2015 tarihli İstanbul Trafik İhtisas Dairesi raporuna göre sanığın iki yönlü yolda mahal şartlarını dikkate alarak düz seyir halinde olan araçların hız ve mesafesini dikkate alıp gerekli ve yeterli kontrollerini yaparak kavşak içerisinde kontrollü bir şekilde sola dönmesi gerekirken bu hususlara riayet etmeyip düz seyir halinde olan araçlara ilk geçiş hakkını vermeyerek çarpışmanın meydana gelmesine asli kusurlu olarak sebebiyet verdiğinin belirlendiği olayda,  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafiinin adli tıp raporunun hüküm tesis etmeye yeterli olmadığına, kusur durumuna, eksik incelemeye ilişkin temyiz itirazlarının reddi ile hükmün isteme uygun olarak ONANMASINA, 13/01/2021 tarihinde oybirliğiyle karar verildi."
}