{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanıklar Ozan, Yağızhan ve Gökhan'ın kasten yaralama suçundan mahkumiyetlerine dair; Urla 1. Asliye Ceza Mahkemesinin 23/05/2017 tarih ve 2015/31 Esas, 2017/324 Karar sayılı kararı  2) İstinaf başvurusunun kabulü ile yeniden hüküm kurulması suretiyle sanıklar Ozan, Yağızhan ve Gökhan'ın kasten yaralama suçundan beraatlerine dair; İzmir Bölge Adliye Mahkemesi 4. Ceza Dairesinin 17/04/2018 tarih ve 2018/1116 Esas, 2018/1011 Karar sayılı kararı    İzmir Bölge Adliye Mahkemesi 4. Ceza Dairesinin 17.04.2018 tarih, 2018/1116 Esas, 2018/1011 Karar sayılı kararı katılan tarafından temyiz edilmekle, evrak okunarak;  Gereği görüşülüp düşünüldü;  UYAP sisteminden alınan nüfus kayıt örneğine göre, katılan ...'ın hükümden sonra, temyiz incelemesinden önce 23.09.2018 tarihinde vefat ettiğinin anlaşılması nedeniyle, 5271 sayılı CMK'nin 243. maddesi uyarınca katılmanın hükümsüz kalacağı gözetilerek, Dairemizin 21.10.2020 tarih ve 2020/20582 Esas, 2020/14281 Karar sayılı ilamı ile katılanın mirasçılarına hükmü temyiz etme imkanı tanınması için gerekçeli kararın tebliğine karar verildiği, mahkemece gerekçeli kararın katılanın mirasçılarına tebliğ edilmesine rağmen, mirasçıların süresi içerisinde temyiz isteminde bulunmadıkları ve kamu davasına katılma yönünde iradelerini ortaya koymadıkları anlaşılmakla, katılanın hükmü temyiz ettikten sonra ölmesiyle 5271 sayılı CMK'nin 243. maddesi uyarınca      katılmanın hükümsüz kalması ve mirasçılarının da katılanın haklarını takip etmek üzere davaya katılmamaları karşısında, katılanın temyiz talebinin 5271 sayılı CMK' nin 298/1. maddesi uyarınca REDDİNE,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Urla 1. Asliye Ceza Mahkemesine, kararın bir örneğinin ise İzmir Bölge Adliye Mahkemesi 4. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 06.01.2021 gününde oy birliğiyle karar verildi."
}