{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Başkasına ait banka veya kredi kartının izinsiz kullanılması suretiyle yarar sağlama suçundan şüpheliler ..., ... ve ... haklarında yapılan soruşturma esnasında, suç yeri itibarıyla dosyanın İstanbul Anadolu Cumhuriyet Başsavcılığına gönderilmesine dair Isparta Cumhuriyet Başsavcılığının 14/01/2020 tarihli ve 2016/13351 soruşturma, 2020/53 sayılı yetkisizlik kararını müteakip, bu kez suç yeri bakımından dosyanın Isparta Cumhuriyet Başsavcılığına gönderilmesine ilişkin İstanbul Anadolu Cumhuriyet Başsavcılığınca verilen 19/02/2020 tarihli ve 2020/18411 soruşturma, 2020/2588 sayılı yetkisizlik kararı üzerine, Isparta Cumhuriyet Başsavcılığının yetkili savcılık olarak belirlenmesine dair İstanbul 1. Ağır Ceza Mahkemesinin 27/02/2020 tarihli ve 2020/224 Değişik iş sayılı Kararının;  Benzer bir olay sebebiyle Yargıtay 5. Ceza Dairesinin 11/11/2019 tarihli ve 2019/8105 esas, 2019/10560 karar sayılı ilâmında,\" ...5237 sayılı Türk Ceza Kanununun 245. maddesinde düzenlenen başkasına ait banka veya kredi kartının izinsiz kullanılması suretiyle yarar sağlama suçunda soruşturma yapmaya yetkili C.Başsavcılığının, harcama işleminin yapıldığı veya menfaatin temin edildiği yer C.Başsavcılığı olduğu anlaşılmakla....\" şeklinde belirtildiği üzere, başkasına ait banka veya kredi kartının izinsiz kullanılması suretiyle yarar sağlama suçunda soruşturma yapmaya yetkili Cumhuriyet Başsavcılığının, harcama işleminin yapıldığı veya paranın çekilmek suretiyle menfaatin temin edildiği yer olduğu nazara alındığında, somut soruşturma dosyasına konu olayda, müştekinin kredi kartından bilgisi dışında 10.000,00 Türk Lirası EFT işleminin yapıldığından bahisle şikayetçi olduğu, soruşturma kapsamında, EFT ile gönderilen tutarın 2.000,00 Türk lirası ile 500,00 Türk lirasının .... Şube 1 ATM'sinden, geriye kalan 7.493,00 Türk lirasının ise .... Şubesinden çekildiğinin anlaşılması karşısında, suç yerinin paranın çekildiği yer olan İstanbul Anadolu Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 28/08/2020 gün ve 94660652-105-32-9717-2020-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  Kanun yararına bozma istemine dayanan ihbarname münderecatı yerinde görüldüğünden talebin kabulü ile İstanbul 1. Ağır Ceza Mahkemesince verilen 27/02/2020 tarihli ve 2020/224 Değişik iş sayılı Kararın CMK'nın 309. maddesi uyarınca BOZULMASINA, bozma sebebine nazaran müteakip işlemlerin mercince yapılmasına, dosyanın mahalline gönderilmesi için Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}