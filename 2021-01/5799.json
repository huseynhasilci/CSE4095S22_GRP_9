{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, ceza verilmesine yer olmadığına    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Müşteki sanıklar ... ve ...’in diğer sanıktan şikayetçi olduklarını ve davaya katılmak istediklerini beyan etmelerine rağmen katılma talepleri konusunda olumlu veya olumsuz bir karar verilmemiş ise de süresinde temyiz dilekçeleri verip diğer sanık hakkındaki hükümleri de temyiz ederek katılma iradelerini gösteren müşteki sanıkların 5271 sayılı CMK'nin 260/1. maddesi uyarınca hükmü temyize haklarının bulunduğu anlaşılmakla; CMK'nin 237/2. maddesi uyarınca davaya “katılan sanık” olarak kabullerine karar verilerek yapılan incelemede;  Katılan sanık ... müdafiinin süre tutum dilekçesini sanık sıfatıyla verdiği anlaşılmakla bu kapsamla sınırlı olarak yapılan incelemede;  İddianamedeki anlatıma göre sanık ... hakkında katılan ...’e karşı kasten yaralama suçundan kamu davası açıldığı halde mahkemece bir karar verilmemiş ise de zamanaşımı süresi içinde bir karar verilmesi mümkün görülmüştür.  1) Sanık ... hakkında kasten yaralama suçundan kurulan beraat hükmüne yönelik sanık ...’in temyiz sebeplerinin incelenmesinde;  Beraat eden sanığın hükmün gerekçesine yönelik bir temyiz sebebi göstermediği anlaşılmakla, hükmü temyiz etmesinde hukuki yarar bulunmadığından, sanığın ...’in temyiz isteminin 6723 sayılı Kanun'un 33. maddesiyle değişik 5320 sayılı Kanun'un 8/1. maddesi uyarınca yürürlükte bulunan CMUK'un 317. maddesi uyarınca REDDİNE,  ######    2) Sanıklar ... ve ... hakkında hakaret suçlarından kurulan ceza verilmesine yer olmadığına dair hükümlere yönelik sanık ... müdafiinin, katılan ...’in, sanık ...’in temyiz sebeplerinin incelenmesinde;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık ... müdafiinin, katılan ...’in, sanık ...’in temyiz sebeplerinin reddiyle hükümlerin ONANMASINA,  3) Sanık ... hakkında kasten yaralama suçundan kurulan beraat hükmüne yönelik katılan ...’in temyiz sebeplerinin incelenmesinde;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre katılan ...’in temyiz sebeplerinin reddiyle hükmün ONANMASINA,  4) Sanık ... hakkında hakaret suçundan kurulan ceza verilmesine yer olmadığına dair hükme yönelik sanık ...’in temyiz sebeplerinin incelenmesinde;  İddianame içeriğine göre; sanık hakkında ...’e karşı hakaret iddiasıyla ilgili hiç bir anlatıma yer verilmemesi nedeniyle bu suçtan dolayı sevk maddesinin ve suçun belirtilmesinin dava açıldığı anlamına gelmeyeceği, 5271 sayılı CMK'nin 225/1. maddesine göre de hükmün konusunun iddianamede unsurları gösterilen suça ilişkin fiil ve fail olduğu, buna göre sanık hakkında hakaret suçundan usulüne uygun olarak açılan bir kamu davasının bulunmadığı gözetilmeden yazılı şekilde hüküm kurulması,  Bozmayı gerektirmiş, sanık ...’in temyiz sebepleri bu itibarla yerinde görülmüş olduğundan hükmün bu sebepten 6723 sayılı Kanun’un 33. maddesi ile değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 19.01.2021 gününde oy birliği ile karar verildi."
}