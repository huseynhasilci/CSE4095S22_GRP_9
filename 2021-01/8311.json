{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hakimler Kurulunun takdirine göre; suçların sanıklar tarafından işlendiğini kabulde ve nitelendirmede usul ve yasaya aykırılık bulunmadığından, diğer temyiz itirazları yerinde görülmemiştir.  Ancak;  31.01.2010 tarihinde, sanıklar ... ve ...'un, emlak alım-satım işi yapan mağdur ...'ü telefonla arayıp, harçlık almaya geleceklerini söyleyip, mağdurun ...'da bulunan işyerine gündüz saat 12:00 sularında gittikleri, sanıkların kapı ziline basması üzerine mağdurun kapıyı açmayıp, yakında bulunan bir derneğe geçiş yaptığını farkeden sanıkların, mağdurun yanına gidip, masasına oturduktan sonra \"Biz buranın çocuğuyuz, bize para vereceksin\" dedikleri, mağdurun dışarıya çıkıp arama yaptığını görmeleri üzerine sanık ...'un üzerinde taşıdığı tabancayı çekip, mağdurun ayak dibine doğru üç el ateş ettikten sonra olay yerinden kaçtıkları,  Aynı gün gündüz saat 13:45 sularında, sanıklar ..., ... ve ...’in, alışverişe çıkmış olan mağdurlar ... ve ...'un önlerine çıkıp, kendilerini polis olarak tanıttıktan sonra mağdurlardan üzerlerindeki parayı ve kimliklerini istedikleri, mağdurların olumsuz cevap vermesi üzerine sanık ...'un üzerinde taşıdığı tabanca ile mağdur ...'ın ayak dibine doğru bir el ateş edip, silahın kabzası ile mağdura vurmak suretiyle basit tıbbi müdahale ile giderilebilir şekilde yaraladıktan sonra olay yerinden kaçtıkları olaylarda; sanıkların eylemlerinin farklı mağdurlara karşı gerçekleştirilen ayrı ayrı yağmaya teşebbüs suçunu oluşturduğu düşünülmeden, suç vasfında yanılgıya düşülerek yazılı şekilde uygulama yapılması,  Bozmayı gerektirmiş, sanık ..., sanık ... ve müdafiinin, sanık ... ve müdafiinin temyiz itirazları bu bakımdan yerinde görülmüş olduğundan, hükmün açıklanan nedenlerle isteme uygun olarak BOZULMASINA, CMUK 326.maddesi uyarınca sanıkların kazanılmış haklarının korunmasına, 20.01.2021 tarihinde oybirliğiyle karar verildi."
}