{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik, Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, Mahkumiyet    A) Sanık hakkında “resmi belgede sahtecilik” suçundan kurulan mahkûmiyet hükmüne yönelik sanık müdafinin ve katılan vekilinin temyiz talebinin incelenmesi:  Suça konu bonolar üzerinde tahrifat yapıldığına dair bir iddianın bulunmaması karşısında, dosyada örneği bulunan bonolar üzerinde heyetimizce yapılan gözlemde, unsurlarının tam olduğu, imza üzerinde yapılan sahteciliğin aldatıcılık niteliği bulunduğu; her iki bononun da hükme esas alındığı; suça konu bonoların farklı zamanlarda düzenlenlenip katılana verildiğine dair bir tespitin bulunmaması dikkate alınarak zincirleme suç hükümlerinin uygulanamayacağı değerlendirilmekle, tebliğnamede bozma isteyen görüşe iştirak edilmemiştir.  Yargılama sürecindeki işlemlerin hukuka uygun olarak yapıldığı, iddia ve savunmada ileri sürülen görüşler ile delillerin gerekçeli kararda gösterilip tartışılarak değerlendirildiği, vicdanî kanının deliller ve dosyadaki bilgilerle uyumlu olarak kesin verilere dayandırıldığı, fiilin sanık tarafından gerçekleştirildiğinin saptandığı, fiile uyan suç tipi ile yaptırımların doğru biçimde belirlenip uygulandığı, kurulan hükümde bir aykırılık bulunmadığı anlaşılmış; sanık müdafinin ve katılan vekilinin temyiz nedenleri yerinde görülmediğinden, hükmün ONANMASINA,  B) Sanık hakkında “dolandırıcılık” suçundan kurulan beraat hükmüne yönelik katılan vekilinin temyiz talebinin incelenmesi:  Yapılan yargılamada, sanığa yüklenen “dolandırıcılık” suçunun Kanun’daki cezasının türü ve üst sınırına göre, 5237 sayılı TCK'nin 66/1-e maddesinde öngörülen 8 yıllık asli dava zamanaşımının, kesici son işlem olan sanığın sorgusunun yapıldığı 27.04.2012 tarihinden temyiz inceleme tarihine kadar gerçekleştiği anlaşılmış, katılan vekilinin temyiz nedenleri bu itibarla yerinde görüldüğünden diğer yönleri incelenmeyen hükmün 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA; ancak yeniden yargılama yapılmasını gerektirmeyen bu hususta aynı Kanun'un 322. maddesindeki yetkiye dayanılarak karar verilmesi mümkün olduğundan, sanık hakkındaki kamu davasının gerçekleşen asli dava zamanaşımı nedeniyle 5271 sayılı CMK'nin 223/8. maddesi gereğince DÜŞMESİNE, 28/01/2021 tarihinde oy birliğiyle karar verildi.            İ.Ç"
}