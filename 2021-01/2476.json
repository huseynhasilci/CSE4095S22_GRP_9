{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, tehdit, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet  TEMYİZ EDENHLER : Suça sürüklenen çocuk müdafii, katılan mağdur vekili    Gereği görüşülüp düşünüldü:  I- Suça sürüklenen çocuk hakkında kasten yaralama ve tehdit suçlarından kurulan hükümlerin temyiz incelemesinde,  Mahkemece, kanıtlar değerlendirilip gerektirici nedenleri açıklanmak suretiyle verilen beraat kararları usul ve yasaya uygun bulunduğundan, katılan vekilinin atılı suçların sabit olduğuna, suça sürüklenen çocuğun bu suçlardan da cezalandırılması gerektiğine dair temyiz itirazlarının reddiyle hükümlerin ONANMASINA,  II- Suça sürüklenen çocuk hakkında kişiyi hürriyetinden yoksun kılma suçundan kurulan hükmün temyiz incelemesine gelince,  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine göre, yerinde görülmeyen sair temyiz itirazlarının reddine, ancak;  a- Suça sürüklenen çocuk hakkında atılı suçtan hüküm kurulurken 5237 sayılı TCK'nın 109/2, 109/3-a-f, 31/3 maddeleri uygulanarak belirlenen 2 yıl 8 ay hapis cezası üzerinden aynı Yasanın 62. maddesi uyarınca indirim uygulandığı sırada cezanın 2 yıl 2 ay 20 gün yerine 1 yıl 14 ay 20 gün olarak eksik belirlenmesi,  b- Hakkında tayin olunan hapis cezası ertelenen suça sürüklenen çocuk yönünden TCK'nın 51/3. maddesi uyarınca belirlenen denetim süresinin mahkum olunan ceza süresinden az olamayacağının gözetilmemesi,  Yasaya aykırı ise de, yeniden yargılama yapılmasını gerektirmeyen bu hususların, 5320 sayılı Yasanın 8/1. maddesi uyarınca uygulanması gereken 1412 sayılı CMUK'nın 322. maddesi gereğince düzeltilmesi mümkün bulunduğundan, hükmün 4. bendinde yer alan ''1 yıl 14 ay 20 gün'' ibaresi çıkartılarak yerine ''2 yıl 2 ay 20 gün'' ibaresinin, yine hükmün denetim süresi belirlenmesine ilişkin fıkrasında yer alan “2 yıl süre ile” ibaresinin çıkartılarak yerine “2 yıl 2 ay 20 gün süreyle” ibaresinin yazılması suretiyle sair yönleri usul ve yasaya uygun olan hükmün DÜZELTİLEREK ONANMASINA, 18.01.2021 gününde oybirliğiyle karar verildi."
}