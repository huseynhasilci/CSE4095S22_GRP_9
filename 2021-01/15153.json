{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  1) Oluşa ve dosya kapsamına göre; 11.11.2013 günü saat 22.00 sıralarında Kuşluk Köyü mevkiinde ikamet eden katılan ...'in zehirlenmiş olduğu ihbarı üzerine olay yerine giden jandarma ve 112 Ekibinin, katılanı, evinde, yatağında yatar vaziyette ve başının üst kısmından yaralanmış olduğunu gördükleri, katılana, ne olduğunu sorduklarında cevap vermediği, o anda evde bulunan katılanın yeğeninin, yalnız yaşıyan dayısının, yediği mantardan zehirlenmiş olabileceğini söylediği, katılanın hastaneye gitmeyi reddettiği, 112 Ekibinin ısrarı ile hastaneye götürüldüğü, alınan ilk raporunda kafa travması, kusma, bilinç bulanıklığı bulgularının tespit edildiği, ilk ifadesi 25.11.2013 tarihinde, Cumhuriyet savcılığınca alınan katılanın, 09.11.2013 tarihinde, dere yatağını düzeltirken yeğeni olan sanığı gördüğünü, sürekli hayvanlarına zarar verdiği için gelmemesini söylediğini, karşılıklı olarak birbirlerine bağrıştıklarını, sanığın, kendisine bir taş attığını, bu esnada kendisinin yere yattığını, sonrasını hatırlamadığını, yarım saat kadar sonra evine gittiğini, bir gün önceden pişirmiş olduğu mantar yemeğini yediğini, bir süre sonra kusmaya başladığını, ertesi sabah rahatsızlığının devam ettiğini, tarlaya gittiğini arkadaşlarının geldiğini, 112'yi aradıklarını ifade ettiği,  Sanığın ise hiç bir aşamada suçlamayı kabul etmediği, böyle bir olayın yaşanmadığını ifade ettiği, tanıkların da görgüye veya duyuma dayalı bir bilgilerinin olmadığı, katılanın olaydan yaklaşık 16 gün sonraki ifadesi kendi içinde çelişkili olduğu gibi duruşmadaki beyanı ile de uyumlu olmadığı anlaşılmakla; sanığın kasten yaralama suçunu işlediğine ilişkin mahkumiyetine yeterli, yasal, somut ve inandırıcı kanıt bulunmadığı gözetilmeden beraati yerine yasal ve yerinde olmayan gerekçeyle yazılı şekilde hüküm kurulması,  Kabul ve uygulamaya göre de;    2) Katılan sıfatı bulunan ...'in karar başlığında sıfatının \"mağdur\" olarak gösterilmesi suretiyle 5271 sayılı CMK'nin 232/2-b maddesine muhalefet edilmesi,  3) Katılanın hayati tehlike geçirecek şekilde yaralanması nedeniyle sanığın cezasından artırım yapılırken uygulanan kanun maddesinin 5237 sayılı TCK'nin \"87/1-d\" yerine \"87/1-c\" olarak gösterilmesi,  Bozmayı gerektirmiş, sanık ve katılanın temyiz sebepleri bu itibarla yerinde görülmüş olduğundan hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 26/01/2021 tarihinde oy birliğiyle karar verildi."
}