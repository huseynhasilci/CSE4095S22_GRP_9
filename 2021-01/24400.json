{
    "Dairesi": "1.Hukuk Dairesi",
    "Mahkemesi": " ... BÖLGE ADLİYE MAHKEMESİ 1. HUKUK DAİRESİ",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen davada;  Davacılar, ortak mirasbırakan anneleri...’nın 478 ada 100 parsel sayılı taşınmazdaki 1 nolu bağımsız bölümünün intifa hakkını kendi üzerinde bırakarak çıplak mülkiyetini davalıya satış suretiyle temlik ettiğini, satış tarihinde mirasbırakanın akli dengesinin yerinde olmadığını ileri sürerek tapu kaydının iptalini istemişler, 05.03.2018 tarihli tam ıslah dilekçeleri ile temlikin mirastan mal kaçırma amaçlı ve muvazaalı olduğunu ileri sürerek mirasçılar adına miras payları oranında iptal tescil istemişlerdir. Yargılama sırasında dava dışı mirasçı ... da davacılar vekiline vekalet vermiştir.  Davalı, mirasbırakanın maddi manevi tüm ihtiyaçlarını giderdiğini, mirasbırakanla yaşamlarını birlikte yürüttüklerini, taşınmazın bu nedenlerle verildiğini, taşınmaza bir takım masraflar yaptığını belirtip davanın reddini savunmuştur.  İlk Derece Mahkemesince, mirasbırakanın temlikinde mal kaçırma amacının bulunmadığı, temlikin bakım karşılığı minnet duygusuyla yapıldığı gerekçesiyle davanın reddine karar verilmiş, davacılar vekilinin istinaf başvurusu, ... Bölge Adliye Mahkemesi 1. Hukuk Dairesince 6100 sayılı HMK’nin 353/1-b-1 maddesi uyarınca esastan reddedilmiştir.  Karar, davacılar vekili tarafından süresinde temyiz edilmiş olmakla; Tetkik Hakimi ...’nin raporu okundu, düşüncesi alındı. Dosya incelendi, gereği görüşülüp düşünüldü.   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davacıların yerinde bulunmayan temyiz itirazının reddiyle usul ve yasaya uygun olan hükmün ONANMASINA, aşağıda yazılı 14,90-TL. bakiye onama harcının temyiz eden davacılardan alınmasına, 13/01/2021 tarihinde oybirliğiyle karar verildi."
}