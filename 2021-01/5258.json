{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, müsadere    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Yol uygulamasında sanığın sevk ve idaresindeki araçta usulüne uygun olarak yapılan aramada 165 kg Akbar marka çay ele geçirilmesi şeklinde geçekleşen olayda; sanığın aşamalardaki savunmasında, çayların kaçak olmadığını beyan etmesi ve .... Ticaret firması tarafından sanık adına düzenlenen 29/10/2014 tarih ve.... seri numaralı 165 kg ithal siyah çay cinsi eşyaya ilişkin 2.673,00 TL bedelli fatura sunması karşısında, faturayı düzenleyen firma yetkililerinin dinlenip, faturanın firmalarına ait olup olmadığının sorulması, firma yetkililerinin suça konu eşyaları sattıklarını kabul etmeleri halinde, faturaların olayda yakalanan çaylara uygunluk arz edip etmediğinin, firmaların defterlerinde kayıtlı olup olmadığının tespiti ile ilgili Gümrük İdarelerinden gümrük giriş beyannameleri tüm ekleriyle birlikte getirtilip, dava konusu tüm belgeler konusunda uzman bilirkişiye tevdi edilerek cins, miktar, menşei ve sair özellikleri itibarıyla ayniyet tespiti yapılarak ithale kadar inilmek suretiyle zincirleme menşei araştırmasının tamamlanarak sonucuna göre bir hüküm kurulması gerekirken eksik incelemeye dayalı olarak yazılı şekilde beraatine karar verilmesi,  Kabule göre de;  Kısa kararda dava konusu eşyanın müsaderesine ilişkin hüküm kurulmamış olduğu halde, gerekçeli kararın hüküm kısmında dava ile ilgisi bulunmayan 2 adet ayrı kırmızı beyaz kutu içerisinde bulunan 450'şer gramlık .... yazılı kaçak çayın müsaderesine karar verilmekle kısa karar ile gerekçeli karar arasında çelişki ve karışıklığa sebep olunması,  Yasaya aykırı, katılan ... İdaresi adına Hazine vekilinin temyiz itirazları bu itibarla yerinde görüldüğünden, hükmün 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA, 19/01/2021 tarihinde oy birliğiyle karar verildi."
}