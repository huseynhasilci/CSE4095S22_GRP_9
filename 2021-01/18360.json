{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 52, 53. maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Sanığın müştekiyi arayıp kendisini emniyet müdürü olarak tanıttığı, kimlik bilgilerinin terör örgütü tarafından kullanıldığını belirterek Adana Ziraat Bankası Şubesi'ne ve belirttiği cep telefonu hatlarına toplam 26.540,00 TL para göndermesini sağladığı, bu suretle üzerine atılı suçu işlediğinin iddia edildiği somut olayda; her ne kadar sanık üzerine atılı suçlamayı kabul etmemiş ise de, müştekinin yatırmış olduğu meblağın sanık adına Adana Ziraat Bankası Merkez Şubesi'ne gönderildiği, paranın çekimine ilişkin dekonttaki imzanın sanığa ait olduğunun Bursa Kriminal Polis Laboratuvarı'nın 29/06/2018 tarihli raporuyla tespit edildiği, cd izleme tutanağı, uzlaşmanın sağlanamadığına dair uzlaştırma raporu ve tüm dosya kapsamı birlikte değerlendirildiğinde, sanığın eyleminin suç tarihinde 5237 sayılı TCK'nın 158/1-L maddesinin yürürlükte bulunmaması nedeniyle, sanık lehine olan aynı sayılı TCK'nın 157/1. maddesi kapsamında basit dolandırıcılık suçunu oluşturduğu gerekçesine dayanan mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın yerinde görülmeyen temyiz itirazlarının reddiyle, hükmün ONANMASINA, 27/01/2021 tarihinde oybirliğiyle karar verildi."
}