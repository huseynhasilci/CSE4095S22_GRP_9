{
    "Dairesi": "23.Hukuk Dairesi",
    "Mahkemesi": " İstanbul Bölge Adliye Mahkemesi 17. Hukuk Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki kayıt kabul davasının yapılan yargılaması sonunda ilamda yazılı nedenlerden dolayı davanın kabulüne yönelik olarak verilen hüküm süresi içinde davacı vekilince duruşmalı temyiz edilmiştir.  Temyize konu karar niteliği gereği duruşmaya tâbi olmadığından duruşma isteminin reddiyle incelemenin evrak üzerinde yapılmasına karar verildikten ve temyiz isteğinin süresinde olduğu anlaşıldıktan sonra dosya incelendi, gereği konuşulup düşünüldü.   Davacı vekili, iki adet icra dosyasından, iflas tarihine kadar işlemiş faizi ile birlikte toplam 730.675,46 TL tutarındaki alacağın masaya kayıt ve kabulü için başvuru yaptıklarını, davalı iflas idaresince alacağın 167.600,00 TL’lik kısmının haksız olarak reddedildiğini ileri sürerek, anılan meblağın iflas masasına kayıt ve kabulünü talep etmiştir.  Davalı iflas idaresi vekili, davanın reddini istemiştir.  İlk derece mahkemesince, davanın kabulü ile 167.600,00 TL tutarındaki davacı alacağının iflas masasına kayıt ve kabulüne karar verilmiştir.  İlk derece mahkemesi kararına karşı, davalı vekilince istinaf kanun yoluna başvurulması üzerine, İstanbul Bölge Adliye Mahkemesi 17. Hukuk Dairesinin 14.03.2018 tarih ve 2017/1573 E., 2018/420 K. sayılı ilamıyla, İİK'nın 235. maddesi hükmü uyarınca, kayıt kabul davasının sıra cetvelinin ilanından itibaren 15 gün içerisinde açılması gerektiği, ancak alacaklının tebliğe elverişli adresini ve tebliğ için gerekli masrafı vermesi halinde dava açma süresinin İİK'nın 223/3. maddesine göre tebliğ tarihinden itibaren başlayacağı, somut olayda, davacı alacaklının kayıt başvurusu sırasında adresini bildirerek tebliğ giderleri için masraf yatırdığı, iflas masası red kararının davacı vekiline 14.12.2015 tarihinde tebliğ edildiği, davanın ise 15 günlük hak düşürücü süre geçtikten sonra 30.12.2015 tarihinde açıldığı, bu durumda ilk derece mahkemesince, hak düşürücü sürenin geçirilmesi nedeniyle davanın reddine karar verilmesi gerekirken, kabulünün doğru olmadığı belirtilerek, istinaf başvurusunun kabulü ile ilk derece mahkemesi kararının kaldırılmasına, yeniden esas hakkında karar verilmesine, buna göre; davanın reddine karar verilmiştir.  Karar, davacı vekilince temyiz edilmiştir.  SONUÇ: Yukarıda açıklanan nedenlerle İstanbul Bölge Adliye Mahkemesi 17. Hukuk Dairesi kararına ilişkin davacı vekilinin tüm temyiz sebeplerinin reddiyle usul ve kanuna uygun bulunan hükmün ONANMASINA, aşağıda yazılı onama harcının temyiz edenden alınmasına, dosyanın ilk derece mahkemesine, kararın bir örneğininde İstanbul Bölge Adliye Mahkemesi 17. Hukuk Dairesine gönderilmesine, 20.01.2021 tarihinde oy birliği ile karar verildi."
}