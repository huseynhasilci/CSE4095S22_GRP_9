{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Hizmet nedeniyle güveni kötüye kullanma ve özel belgede sahtecilik suçlarından sanığın beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü;  Sanığın, katılanın Irak'ta bulunan işyerinde müdür olarak çalıştığı sırada Arapça ve Kürtçe olarak düzenlenen faturaların ön yüzünde yazılı olan rakamların Türkçe çevirisini yaparken faturanın arkasına asıl rakamı abartarak yazdığı ve şirket kayıtlarına yüksek meblağlı girişler yaparak haksız menfaat temin ettiği, sanığın bu suretle hizmet nedeniyle güveni kötüye kullanma ve özel belgede sahtecilik suçlarını işlediğinin iddia edildiği olayda, sanığın savunmasında, yazıların satın almacılar tarafından yazılarak teslim edildiğini ve bu yazılara göre ödemeler yaptığını beyan etmesi karşısında gerçeğin kuşkuya yer vermeyecek şekilde tespiti bakımından;  1- Suça konu faturaların arka yüzüne yazılan yazı ve imzaların sanığa aidiyetinin tespiti bakımından, sanığın karşılaştırmaya esas olabilecek gerek istiktap gerekse medarı tatbik imza ve el yazısı örneklerinin temin edilip, belge asıllarıyla birlikte gönderilmek suretiyle, uzman bilirkişiden rapor aldırılması,  2- Şirket hesap föyü ve gündelik hesapların getirtilmesi, yapılan ödemede faturaların arka yüzünün esas alınıp alınmadığı, bu paraların şirket hesabından karşılanıp karşılanmadığı, ne suretle ödendiği, varsa zararın ne kadar olduğu yönünde alanında uzman bilirkişi heyetinden ayrıntılı ve denetime elverişli bir rapor alınmasından sonra, sanığın hukuki durumunun tayin ve takdiri gerektiği gözetilmeden, eksik inceleme ve yetersiz gerekçe ile yazılı şekilde hüküm kurulması,  Kanuna aykırı olup, katılan vekilinin temyiz itirazları bu nedenle yerinde görüldüğünden 5320 sayılı Kanun'un 8. maddesi gereğince halen uygulanmakta olan 1412 sayılı CMUK'un 321. maddesi uyarınca hükmün BOZULMASINA, 20/01/2021 tarihinde oybirliğiyle karar verildi."
}