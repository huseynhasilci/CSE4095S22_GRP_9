{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Genel güvenliği tehlikeye sokacak şekilde taksirle yangına neden olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Düzenlenen 01.09.2014 tarihli bilirkişi raporunda: yangının çıkış sebebinin kesin olarak anlaşılamadığı; ancak yangının çıkışının üç ihtimale dayalı olabileceği ve birinci ihtimalde sanığın asli kusurlu; ikinci ihtimalde tali kusurlu; üçüncü ihtimalde ise kusursuz olacağının belirtildiği, mağdur tanıkların beyanlarında yangının başlangıcında olağanın üzerinde şiddetli rüzgardan bahsettikleri ve yine bilirkişi raporunda iki elektrik direği arasında 100 m. olması gereken mesafenin 152 m. olduğunun belirtildiği, bunun da sanığa atfedilebilecek bir kusur olmadığı tesis ile ilgili bir kusur olduğu, sonuçta sanığın kusuruna dair her türlü şüpheden uzak, kanaat verecek bir tespitin yapılamadığı ve yangının başlaması ile ilgili olarak doğal etkenlerin ve tesis kusurlarının da gözardı edilmemesi gerektiği nazara alındığında sanığın beraatine karar verilmesi gerektiği gözetilmeden yazılı şekilde hüküm tesisi,  Kabule göre de;  1) Sanık hakkındaki dava taksirle yangına neden olma suçundan açılmış olmasına ve hükmün gerekçesinde taksirle yangına neden olma suçunun sübut bulduğu kabul edilmesine rağmen sanığın kasten yangına neden olma suçunun düzenlendiği TCK'nın 170/1-a maddesine istinaden cezalandırılması,  2)Hükümden sonra, 02.12.2016 tarihli Resmi Gazete'de yayımlanarak aynı tarihte yürürlüğe giren 6763 sayılı Kanun'un 12. maddesi ile değişik 5237 sayılı Kanunun 75. maddesi uyarınca sanığa yüklenen genel güvenliğin taksirle tehlikeye sokulması suçunun temas ettiği, TCK.nın 171/1-a maddesinde düzenlenen suçun ön ödeme kapsamına alındığı nazara alınarak, sanığın hukuki durumunun değerlendirilmesinde zorunluluk bulunması,    Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün 5320 sayılı Yasanın 8/1. maddesi uyarınca uygulanması gereken 1412 sayılı CMUK.nun 321. maddesi gereğince BOZULMASINA, 25.01.2021 gününde oybirliğiyle karar verildi."
}