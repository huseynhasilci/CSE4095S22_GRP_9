{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  1- Suça sürüklenen çocuk hakkında hırsızlık suçundan 5237 sayılı TCK’nın 141/1. maddesi uyarınca belirlenen 1 yıl hapis cezasından aynı Kanun’un 143/1. maddesi uyarınca 1/2 oranında artırım yapılırken 1 yıl 6 ay yerine hesap hatası sonucu 2 yıl hapis cezasına, devamında da TCK’nın 145. maddesi uyarınca 4/5 oranında indirim yapılırken 3 ay 18 gün yerine 4 ay 24 gün hapis cezasına, aynı Kanun’un 31/3. maddesi uyarınca 1/3 oranında indirim yapılırken 2 ay 12 gün yerine 3 ay 6 gün hapis cezasına ve TCK’nın 62/1. maddesi uyarınca 1/6 oranında indirim yapılırken 2 ay yerine 2 ay 20 gün hapis cezasına hükmedilmesi suretiyle fazla ceza tayini,  2- Kabule göre de; 5237 sayılı TCK’nın 50/1-f maddesi gereğince hükmedilen cezanın bir katı olan 2 ay 20 gün süreyle kamuya yararlı bir işte çalışma seçenek yaptırımına çevrilmesine karar verilmesi gerekirken, suça sürüklenen çocuğun 4 ay 40 gün kadar kamuya yararlı bir işte çalıştırılmasına karar verilmesi suretiyle yazılı şekilde hüküm kurulması,  Bozmayı gerektirmiş, suça sürüklenen çocuk müdafiinin temyiz itirazları bu itibarla yerinde görülmüş olduğundan hükmün 1412 sayılı CMUK’nın 321. maddesi uyarınca bu sebeplerden dolayı istem gibi BOZULMASINA, ancak bu aykırılıklar yeniden yargılamayı gerektirmediğinden, aynı Kanun’un 322. maddesi uyarınca, suça sürüklenen çocuk hakkında 5237 sayılı TCK’nın 141/1. maddesi uyarınca belirlenen 1 yıl hapis cezasından aynı Kanun’un 143/1. maddesi uyarınca 1/2 oranında artırım yapılarak 1 yıl 6 ay hapis cezasına, TCK’nın 145. maddesi uyarınca 4/5 oranında indirim yapılarak 3 ay 18 gün hapis cezasına, aynı Kanun’un 31/3. maddesi uyarınca 1/3 oranında indirim yapılarak 2 ay 12 gün hapis cezasına ve TCK’nın 62/1. maddesi uyarınca 1/6 oranında indirim yapılarak 2 ay hapis cezası ile cezalandırılmasına, aynı Kanun’un 50/1-f maddesi uyarınca hükmedilen cezanın bir katı olan 2 ay süreyle kamuya yararlı bir işte çalışma seçenek yaptırımına çevrilmesine karar verilmek suretiyle diğer yönleri usul ve yasaya uygun bulunan hükmün DÜZELTİLEREK ONANMASINA, 25/01/2021 gününde oybirliğiyle karar verildi."
}