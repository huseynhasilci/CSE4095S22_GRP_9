{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 85/2, 22/3, 62, 63, 53/6. maddeleri gereğince mahkumiyet    Taksirle öldürme suçundan sanığın mahkumiyetine ilişkin hüküm, sanık müdafii ve katılanlar vekili tarafından temyiz edilmekle, dosya incelenerek gereği düşünüldü:  Olay tarihinde gece vakti,yerleşim yerinde saat 22.08 sıralarında sanık idaresindeki otomobil ile bölünmüş yolda kazadan 3,5 saat sonra saat 01.38’de yapılan ölçüme göre 43,5 promil alkollü vaziyette (Adli Tıp Kurumu 5. İhtisas Dairesi uygulamalarına göre her saat başı alkol miktarının 0,15 promil düştüğü dikkate alındığında, kaza saatinde yaklaşık 96 promil alkollü) seyir halindeyken ön ilerisinde seyreden motosiklete, orta refüje ve yolun sağ tarafında kaldırımdaki temizlik işçisine çarpması sonucu temizlik işçisinin öldüğü, motosiklet sürücüsü ve aracındaki yolcunun basit tıbbi müdahale ile giderilebilecek şekilde yaralandığı, kaza tespit tutanağı, soruşturma trafik bilirkişi raporu ve mahkeme keşif trafik bilirkişi raporu ile sanığın tam kusurlu olarak kazaya sebebiyet verdiğinin tespit ve kabul edildiği olayda; Adli Tıp Kurumunun bilimsel verilere dayanarak oluşturduğu görüşlere ve Dairemizin yerleşmiş uygulamalarına göre, 100 promilden fazla alkol miktarı güvenli sürüş yeteneğini ortadan kaldıracağından, bilinçli taksir hükümlerinin uygulanması gerektiğinin kabul edildiği, somut olayda sanığın kaza esnasında 96 promil alkollü olduğunun tespit edildiği dikkat alındığında sanık hakkında alkollü araç kullanmak nedeniyle bilinçli taksir şartları oluşmamış ise de; kaza tespit tutanağında çarpma noktasından sonra 89 metre fren izi tespit edilmesi karşısında, hız sınırı 50 km/saat olan yerde iki katından fazla 100 km/saatin üzerinde seyrettiği anlaşılan sanık hakkında bu nedenle bilinçli taksir koşulları oluştuğu anlaşıldığından bu husus sonuca etkili görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafinin kusura, bilinçli taksir şartlarının gerçekleşmediğine, katılanlar vekilinin takdiri indirim uygulanmaması gerektiğine ilişkin temyiz itirazlarının reddi ile hükmün isteme uygun olarak ONANMASINA, 13.01.2021 tarihinde oybirliğiyle karar verildi."
}