{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi ile birlikte tehdit, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Yerel Mahkemece verilen hükümler temyiz edilmekle, başvurunun süresi, kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi,  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1- Sanıklara yükletilen birden fazla kişi ile birlikte tehdit eylemleriyle ulaşılan çözümü haklı kılıcı zorunlu ögelerinin ve bu eylemlerin sanıklar tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemlerin doğru olarak nitelendirildiği ve Kanunda öngörülen suç tiplerine uyduğu,  Cezaların kanuni bağlamda uygulandığı,  Anlaşıldığından, sanıklar ... ve ...'nun ileri sürdüğü nedenler yerinde görülmemiş olmakla, tebliğnameye kısmen uygun olarak, TEMYİZ DAVASININ ESASTAN REDDİYLE HÜKÜMLERİN ONANMASINA,  2- Sanıklar hakkında tehdit suçundan kurulan mahkumiyet hükümlerinin temyizinde ise,  Başkaca nedenler yerinde görülmemiştir.  Ancak;  Kozan Lisesi müdürü olan müşteki ...'in, öğrencisi olan temyiz dışı sanık ...'nu okulda bıçak çekme meselesi yüzünden başka okula nakil olarak gönderdiği, bunun üzerine temyiz dışı sanık ...'in abileri olan sanıklar ... ve ...'nun Kozan Lisesine gelerek okul müdürü müştekiyi birlikte tehdit ettiklerinin iddia ve kabul edilmesi karşısında, bu eylemlerin bir bütün halinde TCK'nın 106/2-c maddesinde düzenlenen birden fazla kişi ile birlikte tehdit suçunu oluşturmasına rağmen, ayrıca sanıklar hakkında TCK'nun 106/1-1. cümlesinde düzenlenen tehdit suçundan ayrı ayrı mahkumiyet hükümleri kurularak fazla ceza tayinine gidilmesi,    Kanuna aykırı, sanıklar ... ve ...'nun temyiz itirazları bu nedenle yerinde görüldüğünden, tebliğnameye kısmen uygun olarak HÜKÜMLERİN BOZULMASINA, hakkında hükmün açıklanmasının geri bırakılmasına karar verilen sanık ...'na hükmün açıklanması halinde CMUK'nın 325. maddesi gereğince sirayet ettirilmesine, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 25/01/2021 tarihinde oy birliğiyle karar verildi."
}