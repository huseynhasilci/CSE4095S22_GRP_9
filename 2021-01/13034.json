{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Dolandırıcılık suçundan sanığın beraatine ilişkin hüküm, katılan tarafından temyiz edilmekle, dosya incelenerek gereği düşünüldü;  Berker Yeğit'in Kırklareli Cumhuriyet Başsavcılığı'na 11/07/2012 tarihinde yapmış olduğu şikayetine ilişkin olarak temyiz incelemesine konu soruşturma dosyası ile birleştirme kararı verilmişse de; iddianamede Berker Yeğit'e yer verilmediği gibi dosya kapsamında bu şikayete ilişkin tefrik veya ek kovuşturma yapılmasına yer olmadığına dair karara da rastlanılmadığından bu şikayete ilişkin soruşturma/kovuşturma yapılmadığının tespiti halinde zamanaşımı süresince mahallinde işlem yapılması mümkün görülmüştür.  Sanığın, 2012 yılı Haziran ayı içerisinde Bursa'da bulunan Renault fabrikasının ihale yapacağını, bu ihalede makam aracı olarak kullanılan aracın satışa çıkacağını, fiyatının uygun olduğunu, personelden tanıdıkları olduğu için ihaleye girdiğini söyleyerek katılana da ihaleye girmek isteyip istemediğini sorduğu, istediğini söylemesi üzerine kişi başı 50 TL para yatırması gerektiğini, 20 kişilik para yatırılırsa işin garanti olacağını, 20 kişinin katılan adına ihaleye gireceğini söylediği, katılanın da bu teklifi kabul ederek 20 kişilik olmak üzere toplam 1.000 TL parayı sanığa verdiği ancak sanığın parayı aldıktan sonra katılan ile irtibatı kestiği, 08/07/2012 ve 09/07/2012 tarihlerinde katılana cep telefonundan mesaj göndererek parayı ödeyeceğini söyleyen sanığın katılanı aldatarak kendisine 1.000 TL yarar sağlamak suretiyle dolandırıcılık suçunu işlediğinin iddia edildiği olayda; sanığın hileli davranışları ile haksız menfaat temin ederek TCK'nın 157/1. maddesinde düzenlenen dolandırıcılık suçunu işlediğinin tüm dosya kapsamından anlaşılması karşısında, sanığın 5237 sayılı TCK’nın 157/1. maddesinde düzenlenen ve hükümden sonra 02.12.2016 tarih ve 29906 sayılı Resmi Gazete'de yayımlanarak aynı tarihte yürürlüğe giren 6763 sayılı Kanun'un 34. maddesi ile değişik 5271 sayılı CMK'nın 253. ve 254. madde fıkraları gereğince uzlaştırma kapsamında kalan dolandırıcılık suçundan mahkumiyeti yerine yazılı şekilde beraatine hükmedilmesi,  Kanuna aykırı, katılanın temyiz itirazları bu itibarla yerinde görülmüş olduğundan hükmün bu nedenle 5320 sayılı Kanun'un 8/1.maddesi gereğince uygulanması gereken 1412 sayılı CMUK'un 321.maddesi uyarınca BOZULMASINA, 25/01/2021 tarihinde oybirliğiyle karar verildi."
}