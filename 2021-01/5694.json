{
    "Dairesi": "14.Hukuk Dairesi",
    "Mahkemesi": "Sulh Hukuk Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Davacı vekili tarafından, davalılar aleyhine 04/11/2015 gününde verilen dilekçe ile ortaklığın giderilmesi talebi üzerine yapılan duruşma sonunda; davanın kabulüne dair verilen 27/05/2016 günlü hükmün Yargıtayca incelenmesi davalılar ... ve ... tarafından istenilmekle süresinde olduğu anlaşılan temyiz dilekçesinin kabulüne karar verildikten sonra dosya ve içerisindeki bütün kağıtlar incelenerek gereği düşünüldü:    _ K A R A R _    Dava, ortaklığın giderilmesi istemine ilişkindir.  Davacı vekili, dava konusu 8 ada 8, 12 ada 6, 19 ada 219, 24 ada 42, 42 ada 4, 60 ada 11, 117 ada 5, 131 ada 8, 131 ada 15, 137 ada 6, 137 ada 25, 138 ada 15, 263 ada 24, 271 ada 1, 271 ada 8 ve 300 ada 3 parsel sayılı taşınmazlar üzerindeki ortaklığın aynen taksim, mümkün olmaması halinde satış yoluyla giderilmesine karar verilmesini talep etmiştir.  Bir kısım davalı, davanın reddini savunmuş; davalı ... dava konusu 117 ada 5 parsel sayılı taşınmaza yönelik muhdesat iddiasında bulunmuştur.  Mahkemece, davanın kabulüne dava konusu taşınmazlardaki ortaklığın satış yoluyla giderilmesine karar verilmiştir.  Hükmü, davalılar ... ve davalı ... temyiz etmiştir.  Hükmü temyiz eden davalılar, 15.09.2020 tarihli İskilip Sulh Hukuk Mahkemesine hitaben sundukları dilekçelerinde, dava konusu 117 ada 15 parsel sayılı taşınmazdan hak talep etmediklerini, davacının 12 ada 6 ve 263 ada 24 parsel sayılı taşınmazları kendilerine vermeleri halinde diğer parsellerden hak talep etmediklerini, Mehmet’e ait taşınmazlardan Emine’nin yeri hariç bir hak talep etmediklerini ve temyizden vazgeçtiklerini beyan ederek, bu hususların satış memurluğunca dikkate alınmasını talep etmişlerdir. Söz konusu dilekçede, davalıların temyizden vazgeçme iradesini açıkça ve şartsız ortaya koymadıkları değerlendirildiğinden temyiz taleplerinin incelenmesine geçilmiştir.  Yapılan yargılamaya, toplanan delillere ve dosya içeriğine göre, mahkeme kararı ve dayandığı gerekçeler usul ve yasaya uygun bulunduğundan yerinde olmayan temyiz itirazlarının reddiyle hükmün ONANMASINA, taşınmaz malların satış bedelinden payına düşecek paranın % 011,38 oranında hesaplanacak onama harcından peşin alınan 29,20TL’nin mahsubu ile bakiyesinin temyiz edene yükletilmesine, 19.01.2021 tarihinde oy birliği ile karar verildi."
}