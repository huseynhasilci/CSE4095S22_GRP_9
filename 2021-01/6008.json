{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Temyiz isteğinin reddi    Bölge Adliye Mahkemesince verilen hüküm temyiz edilmekle, başvurunun süresi, kararın niteliği ile suç tarihine göre ve mala zarar verme suçundan kurulan hükmün temyiz davasına konu edilmediği belirlenerek dosya görüşüldü:  Sanıklar hakkında, TCK'nın 106/1. maddesinin ilk cümlesi, 125/1 ve 151/1. maddeleri kapsamında açılan kamu davalarıyla ilgili olarak beraat hükümleri kurulduğu, kararın istinaf edilmesi üzerine, İstanbul Bölge Adliye Mahkemesi 22. Ceza Dairesi'nin 19.11.2018 tarihli, 2018/2458 esas, 2018/2934 sayılı ilamı ile istinaf başvurusunun esastan reddine kesin olarak karar verildiği, katılanın 06.11.2019 tarihli dilekçesiyle hakaret ve tehdit suçlarının 7188 sayılı kapsamında temyiz edilebilir hale geldiği iddiasıyla yapmış olduğu temyiz başvurusunun, anılan Daire tarafından 09.12.2019 tarihli ek karar ile reddedildiği ve bu karar her ne kadar katılan tarafından temyiz edilmiş ise de; 7188 sayılı Kanun'un 29. maddesiyle değişik 5271 sayılı Ceza Muhakemesi Kanunu'nun 286. maddesine eklenen düzenlemede, tehdit ve TCK'nın 125/1. maddesi kapsamındaki hakaret suçlarının temyiz edilebilen suçlar arasında sayılmadığı ve temyizlerinin mümkün olmadığı, bu nedenle İstanbul Bölge Adliyesi Mahkemesince verilen temyiz isteğinin reddine ilişkin 09/12/2019 tarihli, 2018/2458 esas ve 2018/2934 sayılı ek kararda bir isabetsizlik bulunmadığından, tebliğnameye aykırı olarak, ek karara yönelik katılan ...'in TEMYİZ İSTEĞİNİN REDDİNE, 19.01.2021 tarihinde oy birliğiyle karar verildi."
}