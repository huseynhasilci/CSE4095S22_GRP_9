{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme, trafik güvenliğini tehlikeye sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : 1-Taksirle öldürme suçundan beraat  2-Trafik güvenliğini tehlikeye sokma suçundan TCK’nın 179/3-2, 53/1. maddeleri gereğince mahkumiyet    Taksirle öldürme suçundan sanığın beraatine, trafik güvenliğini tehlikeye sokma suçundan sanığın mahkumiyetine ilişkin hükümler, sanık müdafii ve katılanlar vekili tarafından temyiz edilmekle, dosya incelenerek gereği düşünüldü:  Yargıtay Ceza Genel Kurulunun 13.03.2012 gün, 6-386; 30.11.2010 gün, 5-237; 29.05.2007 gün, 114-113; 26.05.2009 gün ve 50-130 sayılı ve benzer kararlarında vurgulandığı üzere; 2709 sayılı Türkiye Cumhuriyeti Anayasasının 40/2, 5271 sayılı CMK'nın 34/2, 231/3, 232/6. maddeleri gereğince, hüküm ve kararlarda, başvurulacak yasa yolu, süresi, başvuru yapılacak merci ile başvuru şeklinin anlaşılabilir nitelikte açıkça gösterilmesi zorunluluğuna rağmen, katılan vekilinin hükme yönelik temyiz yoluna başvuru süresinin 1 hafta olduğu gözetilmeden, Mahkemece dosyanın esası hakkında karar verildikten sonra, hükmün yasa yolu kısmında temyiz yasa yoluna başvuru süresi 15 gün olarak belirtilerek yasa yolunun yanlış gösterilmesi suretiyle katılan vekilininin yanıltıldığının anlaşılması karşısında, mahkemece kurulan hükme yönelik temyiz başvuru süresinin 15 gün olduğu kabul edilerek yapılan incelemede;  1-Taksirle öldürme suçundan sanığın beraatine ilişkin katılanlar vekilinin temyiz talebinin incelenmesinde;  Sanığın saat 03:45 sıralarında idaresindeki kapalı kasa kamyonet ile tek yönlü, 7 metre genişliğindeki, sağında 2 metre banket bulunan, meskun mahal dışı ve aydınlatması bulunmayan düz karayolunda, kendi beyanına göre; 80-90 km hızla, sağ şeridi takiben seyrettiği bir sırada, ön ilerisinde sağ şeridi takiben seyreden dorse bağlı çekiciyi sollamak istediğinde, söz konusu çekicinin sol şeride manevra yapması sebebiyle şeridine yöneldiği sırada, yolun sağındaki emniyet şeridine tuvalet ihtiyacı gidermek üzere 185 promil alkollü olduğu tespit edilen tanık ... tarafından park edilmiş bulunan araçtan inip, yolun sağ şeridi içine doğru giren aşırı derecede alkollü yayalar ... ... ve ... ...'ya aracının sağ ön-yan kısmı ile çarpması ve olay yerinde durmaksızın kaçması sonucu ... ...’ın ölümüne, katılan ... ...’nın yaşamsal tehlike geçirip, kemik kırıkları oluşacak şekilde ve aracında olup, kendisinden şikayetçi olmayan mağdur ...’in basit tıbbi müdahale ile giderilebilir derecede yaralanmasına neden olduğu; kaza öncesinde sağ şeritten seyreden, sonra sol şeride manevra yapan çekici ve bağlı dorse nedeniyle aydınlatması bulunmayan yolun sağ banketine park etmiş olan aracı veya yol içindeki yayaları görmesinin beklenmemesi nazara alındığında şehirler arası karayolunda hız sınırına riayet ederek seyrettiğinde şüphe bulunmayan, sollamaya çalıştığı çekicinin sol şeride manevra yapması sebebiyle de aniden sağ şeride doğru manevra yapmak zorunda kalan, bu sırada da yayalara çarpmış bulunan sanığa atfı kabil kusur bulunmadığından mahkemenin kabul ve takdirinde isabetsizlik görülmemiş olup;  Bozma ilamına uyularak yapılan yargılama sonunda, yüklenen suç açısından sanığın taksirinin bulunmadığı, gerekçeleri gösterilerek mahkemece kabul ve takdir kılınmış olduğundan, katılanlar vekilinin Adli Tıp Raporu’nun eksik inceleme ile düzenlendiğine, sanığın kusurlu olduğuna ilişkin temyiz itirazlarının reddiyle, beraate ilişkin hükmün isteme uygun olarak ONANMASINA,  2-Trafik güvenliğini tehlikeye sokma suçundan sanığın mahkumiyetine ilişkin hükme yönelik sanık müdafiinin temyiz talebinin incelenmesine gelince;  Sanığa isnat edilen eylemin, trafik güvenliğini tehlikeye sokma suçu için TCK'nın 179. maddesinin 2. fıkrasında öngörülen temel ceza miktarı itibariyle 5271 sayılı CMK'nın, 17.10.2019 tarihli ve 7188 sayılı Kanunun 24. maddesi ile yeniden düzenlenmiş olan ve 251. maddesinin 1. fıkrasında yer alan ''Basit Yargılama Usulü” düzenlemesine tabi olacağı, Anayasa Mahkemesinin 19.08.2020 tarihli ve 31218 sayılı Resmi Gazete'de yayımlanan, 25.06.2020 tarihli ve 2020/16 Esas-2020/33 Karar sayılı iptal kararı ile; kovuşturma evresine geçilmiş olan ve basit yargılama usulü uygulanabilecek dosyalar yönünden 7188 sayılı Kanunun 5. maddesinin 1-d bendinde yer alan düzenlemenin iptal edildiği anlaşıldığından; Anayasa Mahkemesinin anılan kararı doğrultunda CMK'nın 251. maddesi hükümlerinin değerlendirilmesinde zorunluluk bulunması;  Bozmayı gerektirmiş olup, sanığın temyiz itirazları yerinde görüldüğünden, hükmün bu sebepten dolayı sair yönler incelenmeksizin 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince BOZULMASINA; 27.01.2021 tarihinde oybirliğiyle karar verildi."
}