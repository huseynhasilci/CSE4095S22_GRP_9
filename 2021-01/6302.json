{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 1608 sayılı Umuru Belediyeye Müteallik Ahkamı Cezaiye Hakkında 16 Nisan 1340 Tarih ve 486 Numaralı Kanunun Bazı Maddelerini Muaddil Kanunu’na muhalefet etmekten kabahatli ... hakkında, anılan Kanun'un 1. maddesi gereğince 227,00 Türk lirası idarî para cezası uygulanmasına dair Aydın Büyükşehir Belediye Başkanlığının 28/06/2017 tarihli ve 469 sayılı idarî yaptırım karar tutanağına yönelik başvurunun reddine dair Kuşadası Sulh Ceza Hâkimliğinin 06/11/2017 tarihli ve 2017/2004 değişik iş sayılı kararı aleyhine Adalet Bakanlığının 20/12/2019 gün ve 19967 sayılı kanun yararına bozma istemini içeren yazısı ekinde bulunan dava dosyası Yargıtay Cumhuriyet Başsavcılığının 27/12/2019 gün ve KYB-2019-132849 sayılı ihbarnamesi ile daireye verilmekle okundu.  Anılan ihbarnamede;  Benzer bir olay sebebiyle Yargıtay 19. Ceza Dairesinin 18/06/2019 tarihli ve 2018/3219 esas, 2019/9647 karar sayılı ilâmında “ \"M\" Plaka ile İlçe ve Mahalleler Arasında Toplu Taşımacılık Yapan Araçların Çalışma Usul ve Esaslarına Dair Yönetmelik’in “Seyrüsefer İle İlgili Kurallar” başlıklı 11/b maddesinin “Araçlar, başka birliğin veya kooperatifin taşıma alanına girdiğinde yolcu alamaz, ancak indirebilir veya kendi taşıma alanına gidecek yolcuları alır, kendi taşıma alanı dışında yolcu indiremez.” şeklindeki hükmüne aykırı olarak ... karar verilmiş ise de, anılan Yönetmelik hükmünün kendi içinde çelişki bulunduğu gerekçesiyle “kendi taşıma alanı dışında yolcu indiremez” şeklindeki kısmının Aydın 1. İdare Mahkemesinin 06/04/2017 tarihli ve 2016/893 esas, 2017/470 sayılı kararıyla iptaline karar verildiğinin anlaşılması karşısında...Yargıtay Cumhuriyet Başsavcılığının kanun yararına bozma istemine dayanan ihbarname içeriği yerinde görüldüğünden....CMK'nin 309/4-d maddesi uyarınca BOZULMASINA,” şeklinde belirtildiği üzere, somut olayda, SS 28 Nolu Kuşadası-Güzelçamlı Motorlu Taşıyıcılar Kooperatinin, M Plaka ile İlçe ve Mahalleler Arasında Toplu Taşımacılık Yapan Araçların Çalışma Usul ve Esaslarına Dair Yönetmelik'in 11/b maddesinde yer alan \"Araçlar, başka birliğin veya kooperatifin taşıma alanına girdiğinde yolcu alamaz, ancak indirebilir veya kendi taşıma alanına gidecek yolcuları alır, kendi taşıma alanı dışında yolcu indiremez.\" şeklindeki düzenlemenin iptal edilmesi istemiyle açtığı dava sonucunda, Aydın 1. İdare Mahkemesinin 06/04/2017 tarihli ve 2016/893 esas, 2017/470 sayılı kararı ile anılan Yönetmeliğin 11/B maddesinin \"kendi taşıma alanı dışında yolcu indiremez\" kısmının iptal edildiğinin anlaşılması karşısında, somut olayın gerçekleştiği 15/05/2017 tarihinde diğer kooperatifin taşıma alanında yolcu indirilmesi eyleminde mevzuata aykırılık bulunmadığı gözetilmeden, idarî para cezasına yönelik başvurunun kabulü yerine, yazılı şekilde reddine karar verilmesinde isabet görülmediği gerekçesiyle 5271 Sayılı Ceza Muhakemesi Kanunu’nun 309.maddesi uyarınca anılan kararın kanun yararına bozulması isteminde bulunulmakla, gereği görüşülüp düşünüldü;  Yargıtay Cumhuriyet Başsavcılığının kanun yararına bozma istemine dayanan ihbarname içeriği yerinde görüldüğünden, Kuşadası Sulh Ceza Hâkimliğinin 06/11/2017 tarihli ve 2017/2004 değişik iş sayılı kararının CMK'nin 309/4-d maddesi uyarınca kanun yararına BOZULMASINA, kabahatli hakkında uygulanan idari para cezasının kaldırılmasına, 20/01/2021 tarihinde oy birliğiyle karar verildi."
}