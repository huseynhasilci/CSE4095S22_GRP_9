{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "07",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Sanığın eylemi neticesinde katılanın yüzde sabit iz, organ işlevinin sürekli kaybı ve hayat fonksiyonlarına etki derecesi orta (3) olan kemik kırığı meydana gelecek şekilde yaralandığı olayda, birden fazla nitelikli hal (TCK'nin 87/1-c, 87/2-b ve 87/3) ihlaline neden olan sanık hakkında TCK'nin 86/1. maddesince temel cezaya hükmedilirken, TCK'nin 61. maddesinde belirtilen meydana gelen zararın ağırlığı ve kastının yoğunluğu gibi kriterler ile aynı Kanun’un 3. maddesinde yer verilen “cezada orantılılık ilkesi” birlikte dikkate alınarak, hakkaniyete uygun ve sonuca etkili olacak şekilde alt sınırdan uzaklaşılarak temel cezanın tespiti yoluna gidilmesi ve fikri içtima kuralları gereğince en ağır cezayı gerektiren 5237 sayılı Türk Ceza Kanunu'nun 86/1, 87/2-b, 87/2-son maddeleri uyarınca artırımların uygulanması gerekirken, hatalı uygulama ile TCK’nin 86/1. maddesine göre belirlenen ceza miktarı üzerinden aynı Kanun’un 87/1-c ve 87/1-son maddeleri uyarınca artırımlar uygulanmasını müteakip, katılanda ayrıca organ işlevinin kaybı oluştuğundan bahisle, bu miktar üzerinden TCK’nin 87/2-b maddesi gereği (2) kat artırım yapılması suretiyle hüküm tesisi,  2) Sanık hakkında kurulan hükümde, katılanın, alkollü şekilde tehlikeli araç kullanma, pet şişe fırlatma ve hakaret şeklinde gerçekleştirdiği eylemlerin haksız tahrik teşkil ettiğinin kabulü ile sanığın eyleminin neticeleri arasında 5237 sayılı TCK’nin 3. maddesinde yer alan “cezada orantılılık ilkesi” gereği denge kurulması gerekliliği gözetilerek, aynı Kanun’un 29. maddesi gereği makul bir oranda haksız tahrik indirimi uygulanması gerekirken, sanık lehine (2/3) oranında haksız tahrik indirimi uygulanmak suretiyle eksik ceza tayini,        3) Anayasa Mahkemesinin, 24/11/2015 tarihli ve 29542 sayılı Resmi Gazete'de yayımlanarak yürürlüğe giren 08/10/2015 tarihli, 2014/140 Esas ve 2015/85 Karar sayılı iptal kararı ile 5237 sayılı TCK'nin 53. maddesindeki bazı ibarelerin iptal edilmesi nedeniyle, hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanık müdafii ve katılan vekilinin temyiz sebepleri bu itibarla yerinde görülmüş olduğundan, hükmün bu nedenlerle, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca isteme aykırı olarak BOZULMASINA, 07/01/2021 gününde oy birliğiyle karar verildi."
}