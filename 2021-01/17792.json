{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan suça sürüklenen çocuk ...'un, 5237 sayılı Türk Ceza Kanunu'nun 151/1, 31/2, 62/1 ve 52/2. maddeleri gereğince 1.000,00 Türk lirası adli para cezası ile cezalandırılmasına dair Silifke 3. Asliye Ceza Mahkemesinin 12/03/2020 tarihli ve 2018/417 esas, 2020/141 sayılı kararına karşı, Adalet Bakanlığı'nın 15.11.2016 gün ve 94660652-105-59-14888-2015-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 27.10.2020 gün ve 2020/90628 sayılı ihbarnamesiyle Dairemize gönderildiği,    MEZKUR İHBARNAMEDE;    Dosya aslının suça sürüklenen çocuğun mahkumiyetine karar verilen diğer suç yönünden istinaf yoluna başvurulması nedeniyle Bölge Adliye Mahkemesine gönderildiği anlaşılmakla, suret dosya üzerinden yapılan incelemede;  Dosya kapsamına göre; kayden 27/10/1995 doğumlu olan ve suçun işlendiği 30/09/2010 tarihinde 12-15 yaş grubunda bulunan suça sürüklenen çocuk hakkında mala zarar verme suçundan eylemine uyan 5237 sayılı Türk Ceza Kanun'un 151/1. maddesinde öngürülen cezanın miktar ve nevi itibariyle tabi olduğu aynı Kanun'un 66/1-e ve 66/2. maddeleri uyarınca olağan zamanaşımı süresinin 4 yıl, olağanüstü zamanaşımı süresinin ise 6 yıl olduğu dikkate alındığında, suç tarihi olan 30/09/2010 gününden suça sürüklenen çocuğun yakalanma ve iddianame düzenleme tarihi olan 28/09/2018 gününe kadar bu sürelerin ziyadesiyle geçtiği ve suça sürüklenen çocuk hakkında dava zamanaşımının dolduğu gözetilmeden, davanın düşürülmesi yerine yargılamaya devamla yazılı şekilde hüküm kurulmasında isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Kayden 27/10/1995 doğumlu olup suç tarihi olan 30/09/2010 tarihinde 12-15 yaş grubunda bulunan suça sürüklenen çocuk ...'a yüklenen ve 5237 sayılı TCK'nın 151/1, 31/2 maddelerine uyan mala zarar verme suçunun gerektirdiği cezanın türü ve üst sınırına göre; aynı Kanun’un 66/1-e, 66/2. maddelerinde öngörülen 4 yıllık asli dava zamanaşımının suç tarihi olan 30/09/2010 gününden iddianamenin düzenlendiği 28/09/2018 tarihine kadar geçmiş bulunduğu gözetilmeden, suça sürüklenen çocuk hakkındaki kamu davasının zamanaşımı nedeniyle düşürülmesi yerine yargılamaya devamla yazılı şekilde hüküm kurulması nedeniyle kanun yararına bozma istemi yerinde görüldüğünden KABULÜ ile, mala zarar verme suçundan suça sürüklenen çocuk ... hakkında Silifke 3. Asliye Ceza Mahkemesinin 12/03/2020 tarihli ve 2018/417 Esas, 2020/141 Karar sayılı kararının 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle; suça sürüklenen çocuk hakkında mala zarar verme suçlarından açılan kamu davasının, 5271 sayılı CMK’nın 223/8. maddesi uyarınca DÜŞMESİNE, hükmolunan cezanın kaldırılmasına, 27/01/2021 tarihinde oy birliğiyle karar verildi."
}