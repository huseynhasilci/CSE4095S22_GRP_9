{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Cinsel taciz",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Yerel Mahkemece bozma üzerine verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Yargıtay Yüksek 14. Ceza Dairesi'nin 06.10.2020 tarih ve 2020/3709 sayılı kararı ile dosya görev yönünden Dairemize gönderilmiş ise de; hükümde kabul edilen eyleme, hükmün direnme niteliğinin bulunmamasına, Yargıtay Kanunu’nun 14. maddesine, Yargıtay Büyük Genel Kurulu'nun 23.01.2020 tarih ve 2020/1 sayılı kararındaki, Yargıtay Ceza Daireleri İş Bölümü ortak hükümlerin 5 numaralı bendi uyarınca \"...bu iş bölümünün yürürlüğe girmesinden önce Yargıtay incelemesinden geçmiş ya da geri çevirme kararına konu olan dosyaların, tekrar Yargıtay’a gelmesi halinde ya da olağanüstü yasa yollarından kaynaklanan taleplerde inceleme bu iş bölümüne göre görevli daire/daireler tarafından yapılır.\" şeklindeki düzenlemeye, Ceza Daireleri Başkanlar Kurulu'nun 02/05/2018 tarihli ve 2018/135, 2018/16 ve 2018/116 sayılı kararlarının içeriğinde belirtildiği üzere; bir dairenin bozma ya da her ne suretle olursa olsun daire dışına gönderdiği ve kendi görev alanına girmeyen bir suça yeniden bakma zorunluluğunun, bu suçun dairenin temyizen inceleme görevine giren suç ile birlikte geri gelmesi durumunda söz konusu olmasına ve temyizin kapsamına göre, temyiz incelemesinin Yüksek 14. Ceza Dairesinin görevine girdiği anlaşıldığından, Dairemizin GÖREVSİZLİĞİNE, görev uyuşmazlığının giderilmesi amacıyla dosyanın Yargıtay Ceza Daireleri Başkanlar Kurulu'na gönderilmesine, 19.01.2021 tarihinde oy birliğiyle karar verildi."
}