{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Sanık ...'nin yalnızca kendi hakkında kurulan mahkumiyet hükmünü temyiz ettiği belirlenerek yapılan incelemede:  1) Dosya kapsamına göre; olay tarihinde, arkadaşı Orhan'ın yakını olan Elif'e karşı müşteki Serkan tarafından işlenen cinsel taciz eylemini haber alarak, arkadaşları ile birlikte olay yerine gelen sanığın, tacizi gerçekleştiren müştekinin, halen eylemine devam etmesi, sanığın da aralarında bulunduğu, Elif'e yardım amacıyla gelen üç kişilik gruba bıçakla saldırıda bulunarak üçünü de yaralaması, sanığında kendini korumak için arabadan aldığı sopa ile müştekiyi yaralaması birlikte değerlendirildiğinde, olayda sanık lehine 5237 sayılı TCK'nin 25. maddesi uyarınca meşru savunma koşullarının bulunduğu halde sanığın atılı suçtan beraati yerine yazılı şekilde mahkumiyetine karar verilmesi,  Kabul ve uygulamaya göre de;  2) Sanık hakkında 5237 sayılı TCK'nin 53/1. maddesi uygulanmamış ise de, hak yoksunluğu kasıtlı suçtan verilen hapis cezasının kanuni sonucu olup, Anayasa Mahkemesinin 24.11.2015 tarih ve 29542 sayılı Resmi Gazete'de yayımlanan 08.10.2015 tarih ve 2014/140 Esas - 2015/85 Karar sayılı kararı da dikkate alınarak uygulanması gerektiğinin gözetilmemesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 26/01/2021 tarihinde oy birliğiyle karar verildi."
}