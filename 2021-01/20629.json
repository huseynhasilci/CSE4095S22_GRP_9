{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ANTALYA 2. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Sanık müdafiine tefhim olunan hükümde temyiz süresi hususunda yanıltma yapılması karşısında tebliğnamedeki temyiz talebinin reddine ilişkin görüşe iştirak edilmemiştir.  Bozmaya uyularak yapılan yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1) Sanık hakkında TCK'nın 188/3. maddesi uyarınca belirlenen 5 yıl hapis ve 120 gün adli para cezasından TCK'nın 192/3. maddesi uyarınca 1/2 oranında indirim yapılarak 2 yıl 6 ay hapis ve 60 gün adli para cezası olarak belirlendikten sonra TCK'nın 62. maddesi uyarınca indirim yapıldığı esnada hesap hatası neticesinde \"2 yıl 1 ay hapis ve 50 gün adli para cezası\" yerine \"2 yıl 1 ay hapis ve 83 gün adli para cezası\" belirlenmesi suretiyle fazla adli gün para cezasına hükmolunması,  2) Hükümden sonra TCK'nın 53. maddesinin uygulanmasına ilişkin olarak 7242 sayılı Kanun ile yapılan değişiklikler nedeniyle, bu maddenin uygulanması açısından, sanığın durumunun yeniden belirlenmesinde zorunluluk bulunması,  Kanuna aykırı, sanık müdafiinin temyiz itirazları bu nedenlerle yerinde olduğundan, CMUK’nın 321. maddesi gereğince hükmün BOZULMASINA; ancak bu aykırılıkların yeniden duruşma yapılmaksızın aynı Kanunun 322. maddesi gereğince düzeltilmesi mümkün bulunduğundan;  1) Hüküm fıkrasında sanık hakkında TCK'nın 62. maddesi gereğince indirim yapıldığı kısımda yer alan “83 gün” ibaresinin yerine “50 gün” ve gün adli para cezasının paraya çevrildiği kısımda yer alan “1660,00 TL adli para cezası ile cezalandırılmasına” ibaresinin yerine “1000,00 TL adli para cezası ile cezalandırılmasına” ibaresinin eklenmesi,  2- TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine \"sanık hakkında 7242 sayılı Kanunun 10. maddesi ile değişik TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına\" ibaresinin eklenmesi, suretiyle hükmün DÜZELTİLEREK ONANMASINA, 28/01/2021 tarihinde oy birliği ile karar verildi."
}