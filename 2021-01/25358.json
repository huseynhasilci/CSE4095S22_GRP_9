{
    "Dairesi": "9.Hukuk Dairesi",
    "Mahkemesi": " Ankara 7. Hukuk Dairesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " YETKİ TESPİTİNE İTİRAZ",
    "Birinci Mahkemesi": "",
    "ictihat": "         Bölge Adliye Mahkemesinin yukarıda tarih, esas ve karar numarası belirtilen kararın temyiz incelemesi sonucunda, Dairenin 15/10/2020 tarihli ve 2020/6838 esas, 2020/12200 karar sayılı ilamıyla ONANMASINA karar verilmiştir.  Davacı vekilince kararın maddi hataya dayandığı gerekçesi ile ortadan kaldırılması istenilmiş olmakla dosya incelendi, gereği konuşulup düşünüldü:       Dosya içeriğine göre, Dairemizce temyiz incelemesi sonucunda verilen kararda maddi hata saptanmadığı gibi, maddi hataya dayandığı ileri sürülen hususun hukuki değerlendirmeye ilişkin olduğu ve özellikle;  1)Ayrıntıları Dairemizin 2020/5287-2020/14864 E.K sayılı ilâmında açıklandığı üzere, 6552 sayılı Kanun’un 13 üncü maddesi ile 4735 sayılı Kamu İhale Sözleşmeleri Kanunu'nun 8 inci maddesine eklenen fıkra gereğince, her bir alt işveren işyerinin ayrı ayrı işyeri toplu iş sözleşmesi ünitesi olarak kabul edilebilmesi için, alt işveren ile kamu kurum ve kuruluşları arasında imzalanan hizmet alım sözleşmesinin “Personel çalıştırılmasına dayalı hizmet alım sözleşmesi” olması gerektiğinin, buna mukabil somut olayda yetki tespitine esas alınan alt işveren işyerlerinin teşkiline esas hizmet alım sözleşmeleri “Personel çalıştırılmasına dayalı hizmet alım sözleşmesi” olmadığından aynı işverene ait aynı işkolunda yer alan işyerlerinin tek bir işletme toplu iş sözleşmesi yetkisine konu edilmesine dair Bakanlık yetki tespitinde bir isabetsizlik bulunmadığının,  2)Ticaret sicil kayıtları tetkik edildiğinde 2015 yılında Gözlem Mühendislik Müteahhitlik Planlama ve Ticaret Ltd. Şti.’nin tür değişikliği suretiyle Gözlem Mühendislik Müteahhitlik Planlama ve Ticaret A.Ş.’ne dönüştüğü, bu itibarla yetki tespitine esas alınan işyerlerinin tamamının aynı işverenlere ait olduğunun,  Anlaşılmasına göre, 6100 sayılı Hukuk Muhakemeleri Kanunu'nda Yargıtay kararlarına karşı karar düzeltme yoluna başvurulabileceğine ilişkin bir hüküm bulunmadığı da dikkate alınarak, davacı vekilinin dilekçesinin REDDİNE, 14/01/2021 tarihinde oybirliği ile karar verildi."
}