{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Bilişim sistemleri, banka veya kredi kuruluşlarının araç olarak kullanılması suretiyle dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-f-son, 204/1 , 62/1, 52/2, 53. maddeleri uyarınca mahkumiyet      Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler, sanık müdafi tarafından temyiz edilmekle, dosya incelenerek gereği düşünüldü;  Sanığın yaptığı alışveriş karşılığında suça konu Şekerbank Üsküdar Şubesi’ne ait, 25/03/2009 keşide tarihli, 18.500 bedelli, 000526 seri numaralı tamamen sahte oluşturulmuş çeki ciro ederek mağdur ...’a verdiği, bu suretle üzerine atılı suçları işlediğinin iddia edildiği olayda; sanığın soruşturma aşamasındaki savunmasında suça konu çeki mağdur ...’un icra borcu için verdiğini, herhangi bir ticari ilişki karşılığında verilmediği belirtmesi, maddi gerçekliğin ortaya çıkarılması bakımından kovuşturma aşamasında ise suça konu çeki mağdur ...’un kendisine getirdiğini, esnaf olduğu için cirolamasını istediğini, kendisininde mağdura güvenerek ciroladığını belirtmesi, mağdur ...’un ise aşamalarda beyanının alınmamış olması karşısında, gerçeğin kuşkuya yer bırakmayacak şekilde tespiti açısından, mağdur ...’un mahkemede dinlenerek sanığın savunmalarında belirttiği hususların sorulması, sanıktan bir ticari ilişki karşılığında çeki alıp almadığı, sanığın bir menfaat elde edip etmediği, etmiş ise bu menfaat miktarı ne kadar olduğu, oluşan zararın sanık tarafından karşılanıp karşılanmadığı hususlarının tespit edilmesi, ayrıca beyanlarda bahsedilen icra dosyasının da getirilmesi varsa bu hususlara ilişkin belgelerin celp edilerek incelenmesi, tüm delillerin birlikte değerlendirilerek sonucuna göre sanığın hukuki durumunun tayin ve takdiri gerekirken, eksik inceleme ile yazılı şekilde hükümler kurulması,  Bozmayı gerektirmiş, sanık müdafinin temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca, hükümlerin BOZULMASINA, aynı kanunun 326/son maddesi uyarınca ceza miktarı bakımından kazanılmış hakkın gözetilmesine 26/01/2021 tarihinde oybirliğiyle karar verildi."
}