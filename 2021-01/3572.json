{
    "Dairesi": "9.Hukuk Dairesi",
    "Mahkemesi": "İş Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " ALACAK",
    "Birinci Mahkemesi": "",
    "ictihat": "       Taraflar arasında görülen dava sonucunda verilen kararın, temyizen incelenmesi davalı vekili tarafından istenilmekle, temyiz talebinin süresinde olduğu anlaşıldı. Dava dosyası için Tetkik Hakimi tarafından düzenlenen rapor dinlendikten sonra dosya incelendi, gereği konuşulup düşünüldü:   Davacı İsteminin Özeti:Davacı vekili, müvekkilinin davalı şirkette 14.05.2013 tarihinden iş sözleşmesinin haksız ve bildirimsiz olarak davalı şirket tarafından feshedildiği 11.07.2015 tarihine kadar aralıksız çalıştığını, tazminat ve işçilik alacaklarının ödenmediğini ileri sürerek, kıdem tazminatı, ihbar tazminatı, yıllık izin ücreti, fazla çalışma ücreti, ücret alacağını talep etmiştir.  Davalı Cevabının Özeti:Davalı vekili, tebligatın usulsüz yapıldığını, duruşma gününün bildirilmediğini, davacının tüm iddialarının yersiz olduğunu, aldığı ücretin gerçeği yansıtmadığını, yıllık izinlerini kullandığını, fazla çalışma ücreti alacağı olmadığını savunarak, davanın reddini istemiştir.Mahkeme Kararının Özeti :Mahkemece, bilirkişi raporu doğrultusunda yazılı gerekçesi ile davanın kısmen kabulüne karar verilmiştir.  Temyiz:Kararı davalı vekili temyiz etmiştir.  Gerekçe:  1-Dosyadaki yazılara, toplanan delillerle kararın dayandığı kanuni gerektirici sebeplere göre, davalı vekilinin aşağıdaki bendin kapsamı dışında kalan temyiz itirazları yerinde değildir.  2-Davalı vekiline dava dilekçesi tebliğine dair dosya içinde herhangi bir delil bulunmayıp tebliğ edilen evrak üzerinde \"tensip zaptı ve duruşma günü\" ibaresi yer aldığından, davalı tarafından öğrenme tarihi olarak açıkladığı 24.05.2016 tarihinde dava dilekçesinin tebliğ edildiği sonucuna varılmaktadır. Davalı vekili tarafından sözü edilen öğrenme tarihi itibariyle yasal süresi içinde usulüne uygun olarak cevap dilekçesi verilmiş olup cevap dilekçesinde yemin deliline dayanılmış olmakla yıllık izin ücreti bakımından davalının yemin teklifine ilişkin usuli işlemler tamamlanarak bir karar verilmek üzere hükmün bozulması gerekmiştir. SONUÇ: Temyiz olunan kararın, yukarıda yazılı sebepten BOZULMASINA, peşin alınan temyiz harcının istek halinde ilgiliye iadesine, 19.01.2021 tarihinde oybirliğiyle karar verildi."
}