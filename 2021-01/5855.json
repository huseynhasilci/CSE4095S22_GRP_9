{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet, beraat    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü;  Sanık ... hakkında mağdurlar ... ve ...'e yönelik kasten yaralama suçundan kurulan mahkumiyet hükümlerine yönelik temyiz isteminin, hükmolunan adli para cezalarının 14.04.2011 tarihinde yürürlüğe giren 31.03.2011 tarih ve 6217 sayılı Kanun'un 26. maddesi ile 6723 sayılı Kanun'un 33. maddesiyle değişik 5320 sayılı Ceza Muhakemesi Kanunu'nun Yürürlük ve Uygulama Şekli Hakkındaki Kanun'a eklenen geçici 2. maddesi uyarınca kesin nitelikte olduğundan bahisle, 14.06.2016 tarihli ek karar ile reddedildiği, usulüne uygun tebliğe rağmen sanığın ek karara yönelik temyiz isteminin bulunmadığı anlaşılmakla, bu hükümler inceleme dışı tutulmuştur.  1) Sanık ... hakkında kasten yaralama suçundan kurulan mahkumiyet hükümlerine yönelik temyiz sebeplerinin incelenmesinde;  Sanık hakkında 5327 sayılı TCK'nin 86/1 maddesi gereğince tayin edilen \"1 yıl\" hapis cezasının, TCK'nin 86/3-e maddesi gereğince yarı oranında arttırılması ile \"1 yıl 6 ay\" hapis cezası yerine, uygulama hatası ile \"2 yıl\" hapis cezası olarak, devamında \"1 yıl 6 ay\" hapis cezasının TCK'nin 87/1-d maddesi gereğince bir kat artırılması ile \"2 yıl 12 ay\" hapis cezası yerine \"4 yıl\" hapis cezası olarak belirlenmiş ise de, TCK'nin 87/1-son maddesi uyarınca ceza \"5 yıla\" çıkarıldığından ve sonuç ceza değişmediğinden bu husus bozma nedeni yapılmamıştır.  Sanık hakkında TCK'nin 86/1 ve 86/3-e maddeleri uygulanarak verilen hapis cezasının, mağdurun hayati tehlike geçirir nitelikte yaralanması nedeniyle TCK'nin 87/1-d maddesi gereğince bir kat artırılmasının ardından \"5 yıla\" çıkartılması sırasında TCK'nin 87/1-d-son maddesinin uygulama maddesi olarak gösterilmemesi, mahallinde düzeltilebilir yazım hatası olduğundan, bu husus bozma nedeni yapılmamıştır.      Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas-2015/85 Karar sayılı kararı ile 5237 sayılı TCK'nin 53. maddesindeki bazı hükümler iptal edilmiş ise de, infaz aşamasında dikkate alınabileceğinden, bu husus bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın temyiz sebeplerinin reddiyle hükmün isteme uygun olarak ONANMASINA,  2) Sanık ...'un mağdur ...'e yönelik kasten yaralama suçlarından kurulan beraat hükmüne yönelik temyiz sebeplerinin incelenmesinde;  Oluşa, tüm dosya içeriği, mağdurun aşamalardaki beyanları ve sanığın tevil yolu ile ikrar mahiyetinde olan savunmasına göre sanığın mağduru darp ettiği sabit olduğu halde, sanık hakkında atılı suçtan mahkumiyeti yerine, yasal ve yerinde olmayan gerekçe ile yazılı şekilde beraatine karar verilmesi,  Bozmayı gerektirmiş, o yer Cumhuriyet savcısının temyiz sebepleri bu itibarla yerinde görülmüş olduğundan, hükmün bu nedenden, 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme uygun olarak BOZULMASINA, 19.01.2021 gününde oy birliğiyle karar verildi."
}