{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kardeşe karşı kasten öldürme, kasten öldürmeye yardım",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Erzincan 1. Ağır Ceza Mahkemesinden verilen hükümlerle ilgili olarak yapılan istinaf incelemesi sonucunda;  A- Sanık ... hakkında kardeşe karşı kasten öldürme suçundan TCK'nin 82/1-d, 62 ve 53. maddeleri uyarınca müebbet hapis cezası,  B- Sanık ... hakkında kasten öldürmeye yardım suçundan TCK'nin 82/1-d, 39 ve 53. maddeleri uyarınca 18 yıl hapis cezası,  Hükümlerine yönelik istinaf başvurusunun esastan reddi.    TÜRK MİLLETİ ADINA    696 sayılı Kanun Hükmünde Kararnamenin 100. maddesi ile değişik 5271 sayılı CMK’nin 299. maddesi uyarınca sanıklar Erkan ve ... müdafilerinin duruşmalı inceleme talebinin takdiren reddine karar verilmiştir.  Sanık ... hakkında kardeşi olan maktul ...’e karşı nitelikli kasten öldürme, sanık ... hakkında maktule karşı nitelikli kasten öldürmeye yardım etme suçlarından kurulan mahkumiyet hükümlerine ilişkin Erzurum Bölge Adliye Mahkemesi 1. Ceza Dairesinin vermiş olduğu 07.03.2019 tarih ve 2019/829 esas, 2019/774 karar sayılı Kararını, sanık ... müdafiinin vasfa, haksız tahrik ve meşru müdafaanın varlığına, sanık ... müdafiinin eksik incelemeye, sübuta, katılan ... ve Cumhuriyet savcısının sanık ...’ın birlikte fail olduğuna yönelik sebeplerle temyiz edildiği görülmekle bu sebeplerle sınırlı olarak yapılan temyiz incelemesinde, temyiz talebinin reddi nedenleri bulunmadığından işin esasına geçildi;  1- Mahkemenin kabul ve takdirine göre, sanık ... hakkında maktul ...’e karşı nitelikli kasten öldürme suçundan kurulan mahkumiyet hükmü açısından sanık ... müdafiinin temyiz itirazlarının, ESASTAN REDDİNE,  2- Sanık ... hakkında maktule karşı nitelikli kasten öldürmeye yardım etme suçundan kurulan mahkumiyet hükmünün incelenmesinde; sanık ... müdafinin temyiz itirazlarının reddine; Ancak;  a- Sanık ...’ın, maktul ...'in dayısı olması nedeniyle aralarındaki yakınlık derecesine göre ve asıl faille ilgili olan nitelikli halin kendisinde nitelikli hal bulunmayan faile sirayet etmeyeceğinden hakkında TCK'nin 82/1-d maddesinin uygulanamayacağı ve TCK'nin 81. maddesine göre ceza tayin edilmesi gerektiğinin düşünülmemesi,  b- Kabule göre de;  TCK'nin 82/1-d maddesine göre usulen temel ceza belirlenmeden TCK'nin 39. maddesine göre doğrudan ceza uygulaması yapılamayacağının dikkate alınmaması,  Hususları bozulmayı gerektirmiş olup, katılan ... ve Cumhuriyet savcısının temyiz itirazları bu nedenle yerinde görüldüğünden, hükmün 5271 sayılı CMK’nin 302/2. maddesi uyarınca tebliğnamedeki düşünceye uygun olarak BOZULMASINA, aynı Kanunun 304/2-a maddesi uyarınca dosyanın Erzincan Ağır Ceza Mahkemesine, Yargıtay ilamının bir örneğinin Erzurum Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, sanık ... hakkında bozma gerekçesi ile tutuklu kaldığı süre dikkate alınarak sanık müdafiinin tahliye talebinin reddine 25/01/2021 gününde oy birliği ile karar verildi."
}