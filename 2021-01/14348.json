{
    "Dairesi": "9.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Görevi Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Mahkumiyet    Mahalli mahkemece verilen hüküm temyiz edilmekle dosya incelenerek gereği düşünüldü:  Sanığın savunmasında belirttiği ... dinlenilmeden eksik kovuşturma ile karar verilmesi nedeniyle kararın bozulması talep edilmiş ise de;  Katılan ...'in sanığın savunmasında belirttiği ...’den parasını tahsil ettiğini kabul etmesi fakat bu iş için verdiği hizmete karşılık vekalet ücretini sanığın tahsil ettiği paradan aldığını beyan etmesi, ...'in kendisinden tahsil edilen paranın ne kadarını sanık olan avukatın aldığını ne kadarının ise katılan ...'e verildiğini bilmesinin beklenemeyeceği nazara alındığında ...’in dinlenmesinin olaya sübut yönünden bir katkısının olmayacağı değerlendirildiğinden tebliğnameye iştirak edilmemiş,  Suç tarihinin yargılamaya konu somut olayda şikayet tarihi olan 14/02/2012 yerine gerekçeli karar başlığında vekaletname tarihi olan 12/06/2009 olarak gösterilmesinin mahallinde düzeltilmesi; 5271 sayılı Ceza Muhakemesi Kanunu'nun 324/4. maddesinin atıfta bulunduğu 6183 sayılı Amme Alacaklarının Tahsili Usulü Hakkında Kanunun 106. maddesi gereğince yargılama giderlerinin 20,00 TL'den az olması halinde sanıktan tahsili yerine hazine üzerinde bırakılmasına karar verilmesi gerekiyor ise de hüküm kesinleşinceye kadar; karar tebliği ve kanun yolu posta giderleri gibi yapılacak yargılama giderlerinin de toplam yargılama gideri kapsamında sanıktan tahsili gerekmesi nazara alınarak, hükmün kesinleştiği tarihte sanıktan tahsili gereken yargılama giderinin yukarıda açıklanan terkin miktarından az olması halinde Devlet Hâzinesi üzerinde bırakılmasının infaz aşamasında değerlendirilmesi mümkün görülmüştür.  Yapılan yargılama sonunda aşamalarda ileri sürülen iddia ve savunmaların toplanan tüm delillerle birlikte gerekçeli kararda tartışılıp sanığın suçunun sübutu kabul, olay niteliğine ve kovuşturma sonuçlarına uygun şekilde vasfı tayin edilmiş, incelenen dosyaya göre verilen hükümde bir isabetsizlik görülmemiş olduğundan, sanık ...'in yerinde görülmeyen temyiz itirazlarının reddiyle hükmün ONANMASINA, 12/01/2021 tarihinde oybirliğiyle karar verildi."
}