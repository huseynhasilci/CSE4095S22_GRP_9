{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet      Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Sanık hakkında bozma öncesi verilen 15.12.2015 tarih ve 2015/66 Esas, 2015/431 Karar sayılı hükümde ikinci kez mükerrirlik hükümleri uygulanmadığı ve sanık aleyhine temyiz olmadığı halde, 1412 sayılı CMUK'un 326/son maddesi gereğince sanığın kazanılmış hakkına aykırı olarak, bozma sonrası kurulan hükümde ikinci kez mükerrirlik hükümlerinin uygulanmasına karar verilmesi,  2) Yargıtay Ceza Genel Kurulunun 17.02.2015 tarih ve 2013/451 Esas - 2015/6 sayılı kararı gereğince, mükerrir sanık hakkında denetimli serbestlik tedbirine karar verilmemesi kazanılmış hak oluşturmayacağından, hakkında mükerrirlere özgü infaz rejimi uygulanmasına karar verilen sanığın \"cezasının infazından sonra denetimli serbestlik tedbirinin uygulanmasına\" da karar verilmesi gerektiğinin gözetilmemesi,  Bozmayı gerektirmiş, sanık ve müdafiinin temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca BOZULMASINA, ancak bu hususlar yeniden yargılamayı gerektirmediğinden 1412 sayılı CMUK’un 322. maddesi gereğince, hükmün TCK'nin 58. maddesinin uygulanmasına ilişkin paragrafında yer verilen \"ikinci kez\" ibaresinin çıkartılması, “mükerrirlere mahsus infaz rejiminin uygulanmasına” ibaresinden sonra gelmek üzere “mükerrir sanık hakkında TCK’nin 58/6-7. maddesi uyarınca cezanın infazından sonra denetimli serbestlik tedbirinin uygulanmasına” ibaresinin eklenmesi ve sair kısımların aynen bırakılması suretiyle, hükmün DÜZELTİLEREK ONANMASINA, 27/01/2021 tarihinde oy birliğiyle karar verildi."
}