{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Adalet Bakanlığı'nın, kullanmak için uyuşturucu madde bulundurma suçundan sanık ... hakkında Silifke (Kapatılan) 1. Sulh Ceza Mahkemesince 25/07/2018 tarihinde verilen 2006/158 esas ve 2006/245 sayılı kamu davasının düşmesine ilişkin ek kararın kanun yararına bozulması istemi üzerine, Yargıtay Cumhuriyet Başsavcılığı’nca 02/11/2020 tarihli ihbar yazısı ekinde dosyanın Dairemize gönderildiği anlaşıldı.  Dosya incelendi.  GEREĞİ GÖRÜŞÜLÜP DÜŞÜNÜLDÜ:  A-)Konuyla İlgili Bilgiler:  İncelenen dosyadan;  1-Sanık hakkında Silifke Cumhuriyet Başsavcılığının 29/03/2006 tarihli, 2006/698 soruşturma, 2006/269 esas ve 2006/113 sayılı iddianamesi ile açılan kamu davasında yapılan yargılama sonucunda Silifke Sulh Ceza Mahkemesinin 09/05/2006 tarihli ve 2006/158 esas, 2006/245 sayılı kararı ile; sanığın 5237 sayılı Türk Ceza Kanunu’nun 191/1 ve 62/1. maddeleri uyarınca 10 ay hapis cezası ile cezalandırılmasına, ayrıca aynı Kanun'un 191/2. maddesi uyarınca tedavi ve denetimli serbestlik tedbirine tabi tutulmasına karar verildiği, kararın 08/06/2006 tarihinde temyiz edilmeden kesinleştiği ve tedavi ve denetimli serbestlik tedbirinin infazı için Silifke Denetimli Serbestlik Müdürlüğüne gönderildiği,  2-Silifke Denetimli Serbestlik Müdürlüğünün 21/08/2007 tarihli yazısı ile, 09/08/2007 tarihinde infazın tamamlandığının bildirildiği,  3-Sanığın 30/05/2018 tarihli dilekçesi ile adli sicil kaydının silinmesini talep etmesi üzerine, kanun yararına bozma istemine konu Silifke (Kapatılan) 1. Sulh Ceza Mahkemesinin 25/07/2018 tarihli ve 2006/158 esas, 2006/245 sayılı ek kararı ile; sanığın tedavi ve denetimli serbestlik tedbirine uyduğu gerekçesiyle 5237 sayılı Türk Ceza Kanunu’nun 191/5. maddesi uyarınca davanın düşmesine karar verildiği, kararın 08/02/2019 tarihinde temyiz edilmeden kesinleştiği,  Anlaşılmıştır.  B-)Kanun Yararına Bozma İstemi:  Kanun yararına bozma istemi ve ihbar yazısında,  “Kullanmak için uyuşturucu madde bulundurmak suçundan sanık ...'ün, 5237 sayılı Türk Ceza Kanunu’nun 191/1 ve 62/1. maddeleri uyarınca 10 ay hapis cezasıyla cezalandırılmasına ve aynı Kanun'un 191/2. maddesi uyarınca sanık hakkında tedavi ve denetimli serbestlik tedbiri uygulanmasına, denetimli serbestlik tedbirinin gereklerine uymaması hâlinde cezasının infazına dair Silifke Sulh Ceza Mahkemesinin 09/05/2006 tarihli ve 2006/158 esas, 2006/245 sayılı kararının infazını müteakip, hükümlünün tedavi ve denetimli serbestlik tedbirine uyduğundan bahisle kamu davasının düşürülmesine ilişkin Silifke (Kapatılan) 1. Sulh Ceza Mahkemesinin 25/07/2018 tarihli ve 2006/158 esas, 2006/245 sayılı ek kararını kapsayan dosya incelendi.  Dosya kapsamına göre,  1-Sanık hakkında verilen 25/07/2018 tarihli düşme kararından önce, 28/06/2014 tarihli Resmi Gazete'de yayımlanarak yürürlüğe giren 6545 sayılı Kanun ile 5237 sayılı Kanun'un 191. maddesinde değişiklik yapıldığı cihetle, sanığın hukukî durumunun yeniden belirlenmesi gerektiği gözetilmeksizin yazılı şekilde karar verilmesinde,  2-5237 sayılı Türk Ceza Kanunu’nun 191/7. maddesi uyarınca, sanığın tedavi ve denetimli serbestlik tedbirinin gereklerine uygun davranması hâlinde mahkûm olduğu cezanın infaz edilmiş sayılacağı ve Cumhuriyet savcılığınca sadece yerine getirme fişi tanzim edilmesi gerektiği gözetilmeden, sanığın tedavi ve denetimli serbestlik tedbirine uyduğundan bahisle kamu davasının düşürülmesine karar verilmesinde isabet görülmemiştir.” denilerek, Silifke (Kapatılan) 1. Sulh Ceza Mahkemesinin 25/07/2018 tarihli ve 2006/158 esas, 2006/245 sayılı ek kararının, 5271 Sayılı Ceza Muhakemesi Kanunu’nun 309. maddesi uyarınca kanun yararına bozulması istenilmiştir.  C-)Konunun Değerlendirilmesi ve Karar :  Sanık ...’ün, kullanmak için uyuşturucu madde bulundurma suçundan Silifke Sulh Ceza Mahkemesinin 09/05/2006 tarihli ve 2006/158 esas, 2006/245 sayılı kararı ile 5237 sayılı Türk Ceza Kanunu’nun 191/1 ve 62/1. maddeleri gereğince 10 ay hapis cezası ile cezalandırılmasına, aynı kanunun 191/2. maddesi uyarınca tedavi ve denetimli serbestlik tedbirine tabi tutulmasına karar verildiği, kararın infazını takiben Silifke (Kapatılan) 1. Sulh Ceza Mahkemesinin 25/07/2018 tarihli ve 2006/158 esas, 2006/245 sayılı ek kararı ile, sanığın tedavi ve denetimli serbestlik tedbirinin gereklerine uygun davrandığı gerekçesiyle 5237 sayılı Kanun’un 191/5. maddesi gereğince kamu davasının düşürülmesine karar verildiği anlaşılmaktadır. Dosya kapsamına gore;  1-Sanık hakkında verilen 25/07/2018 tarihli düşme kararından önce, 28/06/2014 tarihli Resmi Gazetede yayımlanarak yürürlüğe giren 6545 sayılı Kanun ile 5237 sayılı TCK'nın 191. maddesinde yapılan değişiklikler karşısında sanığın hukuki durumunun yeniden belirlenmesi gerektiği gözetilmeden yazılı şekilde karar verilmesi,  2-5237 sayılı TCK'nın 191/1. maddesi gereğince hapis cezasıyla birlikte aynı kanunun 191/2. maddesi gereğince tedavi ve denetimli serbestlik tedbirine hükmedilen sanık hakkında 191/7. maddesi uyarınca, sanığın tedavi ve denetimli serbestlik tedbirinin gereklerine uygun davranması halinde mahkum olduğu cezanın infaz edilmiş sayılacağı ve Cumhuriyet savcılığınca sadece yerine getirme fişi düzenlenmesi gerektiği gözetilmeden, sanığın denetimli serbestlik tedbirine uyduğu gerekçesiyle kamu davasının düşürülmesine karar verilmesi,  Kanuna aykırı olup, kanun yararına bozma istemi yerinde görüldüğünden; Silifke (Kapatılan) 1. Sulh Ceza Mahkemesinin 25/07/2018 tarihli ve 2006/158 esas, 2006/245 sayılı ek kararının 5271 sayılı CMK'nın 309. maddesinin 3. fıkrası gereğince kanun yararına BOZULMASINA, aynı Kanun'un 309. maddesinin 4. fıkrasının (a) bendi uyarınca gerekli işlemin yapılması için, dosyanın Adalet Bakanlığı'na iletilmek üzere Yargıtay Cumhuriyet Başsavcılığı'na gönderilmesine, 20/01/2021 tarihinde oy birliği ile karar verildi."
}