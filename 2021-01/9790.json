{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : 2863 sayılı Kanunun 67/2, TCK’nın 62/1, 52/2, 53/1. maddeleri gereğince mahkumiyet    2863 sayılı Kanuna aykırılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Kaçakçılık Suçlarıyla Mücadele Şube Müdürlüğü tarafından yapılan istihbari çalışmalarda, ... çevresinde bir takım şahısların piyasaya tarihi eser sürdükleri yönünde alınan bilgi hakkında yapılan araştırma neticesinde, şüpheli biçimde, elinde siyah bir poşetle yürüyen sanığın durdurulduğu, elindeki poşet içerisinde tarihi eser olduğunu beyan ettiği, poşet içerisinde toplam 900 adet eser ele geçirildiği, sanığın kolluktaki ve duruşmadaki beyanında, davaya konu eserleri para karşılığında satın aldığını ikrar ettiği anlaşılan dosya kapsamında;  Dava konusu 900 adet eser üzerinde üniversitelerin arkeoloji ve sanat tarihi kürsülerine mensup öğretim üyelerinden oluşan bilirkişi kuruluna inceleme yaptırılarak, mevcut durumları itibariyle bilim, kültür, din veya güzel sanatlarla ilgileri, tasnif ve tescile tabi, bildirim zorunluluğu olan eserlerden olup olmadıkları , 2863 sayılı Kanun kapsamında korunması gerekli taşınır kültür varlığı niteliğinde olup olmadıkları tespit edilerek, sonucuna göre sanığın hukuki durumunun tayin ve takdir edilmesi gerektiği gözetilmeyerek, davanın tarafı konumundaki ... Müdürlüğü uzmanlarınca düzenlenen raporlar hükme esas alınmak suretiyle hüküm tesisi,  Kabule göre de;  Dava konusu eserlerin, ... Müdürlüğüne teslimine yönelik uygulama sırasında, ilgili yasa maddesinin gösterilmemesi,  Kanuna aykırı olup, sanığın temyiz itirazları bu itibarla yerinde görüldüğünden, 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince, hükmün isteme aykırı olarak BOZULMASINA, 21/01/2021 tarihinde oybirliğiyle karar verildi."
}