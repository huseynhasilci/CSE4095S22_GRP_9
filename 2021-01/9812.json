{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat      Taksirle yaralama suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Olay günü saat 22:50 sıralarında, sanığın sevk ve idaresindeki otomobil ile meskun mahalde, gece vakti iki yönlü asfalt kaplama eğimsiz düz yolda seyir halindeyken, olay mahalli kavşaktan iki yönlü yola çıkış yaptığı sırada, seyir istikametine göre sağ tarafından gelip geçmenin yasak olduğu yerden sollama yaparak karşı istikamet şeridine giren katılanın sevk ve idaresindeki motosiklet ile çarpışması neticesinde, katılanın vücudunda 4. derecede kemik kırığı oluşacak şekilde yaralanmasına sebebiyet verdiği olayda; olay mahallinin özellikleri ve kazanın gerçekleşme şekli dikkate alındığında, mahkemenin beraate ilişkin kabul ve uygulaması yerinde görülmekle yapılan incelemede;  Yapılan yargılama sonunda, yüklenen suç açısından sanığın kusurunun bulunmadığı, gerekçeleri gösterilerek mahkemece kabul ve takdir kılınmış olduğundan, katılan vekilinin kusur tespitine, kazanın oluş şeklinin hatalı olarak belirlendiğine, sanık hakkında mahkumiyet kararı verilmesi gerektiğine, kararın hukuka aykırı olduğuna ilişkin temyiz itirazlarının reddiyle, beraate ilişkin hükmün isteme uygun olarak ONANMASINA, 21/01/2021 tarihinde oybirliğiyle karar verildi."
}