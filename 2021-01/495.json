{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi uyarınca ayrı ayrı beraat    Nitelikli dolandırıcılık ve resmi belgede sahtecilik suçlarından sanığın beraatine ilişkin hükümler katılan vekili tarafından temyiz edilmekle, dosya incelenerek gereği düşünüldü:  Gerekçeli Karar başlığında 2008 olarak yazılmış olan suç tarihinin suça konu çeklerin keşide tarihleri olan 30/01/2008-28/02/2008 olarak mahallinde düzeltilmesi mümkün görülmüştür.  Suça konu iki adet 30/01/2008 ve 28/02/2008 düzenleme tarihli 3.000 TL'lik çeklere ilişkin olarak karşılıksız çek düzenleme eyleminden yapılan yargılama sonucunda çeklerdeki keşideci imzalarının ... Mobilya Ltd. yetkilisi ... eli ürünü olmaması nedeniyle beraatine karar verilip suç duyurusunda bulunulduğu, ... söz konusu çekleri sanık ...’in kendisinden habersiz olarak alıp piyasaya sürdüğünü iddia ettiği, sanık ...'in işyerini ...'a devrettiği ve suça konu çekleri Numan'a mal almak için ...'ın isteği üzerine doldurduğu, bu suretle sanığın atılı suçları işlediği iddia edilen olayda;  1- Sanık hakkında resmi belgede sahtecilik suçundan kurulan beraat hükmüne ilişkin temyiz incelemesinde;  Sanığın üzerine atılı resmi belgede sahtecilik suçunun gerektirdiği cezanın miktar ve nevi itibariyle, TCK'nın 204/1, 66/1-e ve 67/4. maddelerine göre hesaplanan 12 yıllık dava zamanaşımı süresinin, suç tarihi olan 30/01/2008- 28/02/2008 tarihleri ile inceleme tarihleri arasında dolduğu anlaşıldığından, 5320 sayılı Kanun’un 8/1. maddesi gereğince uygulanması gereken 1412 sayılı CMUK’un 321. maddesi uyarınca hükmün BOZULMASINA, ancak bu husus yeniden yargılama yapılmasını gerektirmediğinden aynı Kanun'un 322. maddesinin verdiği yetkiye dayanılarak kamu davalarının gerçekleşen zamanaşımı nedeniyle 5271 sayılı CMK’nın 223/8. maddesi uyarınca DÜŞMESİNE,  2- Sanık hakkında nitelikli dolandırıcılık suçundan kurulan beraat hükmüne ilişkin temyiz incelemesinde;  Sanığın savunmasında işyerini ...'e devrettiğini, suça konu iki çeki koltuk imalatı yapan ... ve ... isimli kişilere ...'a yardımcı olmak için ...'le birlikte verdiğini savunması, mahkemece hükümle birlikte karar kesinleştiğinde ... hakkında suç duyurusunda bulunulmasına karar verilmiş olması karşısında, ... hakkında suç duyurusunda bulunularak, dava açılması halinde davaların birleştirilerek toplanan delillerin sonucuna göre sanığın hukuki durumunun takdir ve tayin edilmesi gerekirken eksik araştırma ile yazılı şekilde hükümler kurulması,  Bozmayı gerektirmiş, katılan vekilinin temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’un 321. maddesi uyarınca BOZULMASINA, 11/01/2021 tarihinde oybirliğiyle karar verildi."
}