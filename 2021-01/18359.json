{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık ... hakkında; Beraat  Sanık ... hakkında; TCK'nın 157/1, 52, 53. maddeleri gereğince mahkumiyet    Dolandırıcılık suçundan sanık ...’in mahkumiyetine, sanık ...’un beraatine ilişkin hükümler, O yer Cumhuriyet savcısı ve sanık ... tarafından temyiz edilmekle, dosya incelenerek gereği düşünüldü:  Sanık ...’un, katılana kendisini... ismi ile tanıtarak bir süre işyerinde yanında boya işi yaptığı, sanığın diğer sanık ...’i de teyzesinin oğlu olduğunu belirterek .....ismiyle katılana tanıştırdığı, sanık ...’in, elinde altın olduğunu, satamadığından dolayı katılana 50.000,00 TL’ye satışını teklif ettiği, katılanın parayı ödeyecek gücü olmadığı, borcu olduğunu belirterek teklifi kabul etmediği, daha sonra sanık ...’un katılanı telefonla arayarak 50.000,00 TL para vermesi halinde bu parayı kısa bir süre sonra 100.000,00 TL olarak geri iade edebileceğini, bu şekilde borcunu kapatabileceğini söylediği, katılanın ikna olarak sanıklarla buluştuğu ve parayı sanık ...’e verdiği, sanıkların olay yerine yakın bir evi göstererek parayı bırakıp geleceklerini belirterek gösterdikleri evin bahçesine girdikleri ve ortadan kayboldukları, sanıkların bu suretle üzerlerine atılı suçu işlediklerinin iddia edildiği somut olayda;  1 - Sanıkların fikir ve eylem birliği içerisinde katılanı aldatarak altın almaya ikna ettikleri, katılanın her iki sanığı da usulüne uygun olarak yapılmış teşhis ile kesin olarak teşhis etmesine rağmen sanık ... yönünden yetersiz gerekçe ile yazılı şekilde beraat hükmü kurulması,  2 - Sanıklara yüklenen dolandırıcılık suçu nedeniyle, hükümden sonra 02/12/2016 tarih ve 29906 sayılı Resmi Gazete'de yayımlanarak aynı tarihte yürürlüğe giren 6763 sayılı Kanun'un 34. maddesi ile değişik 5271 sayılı CMK'nın 253 ve 254. maddeleri gereğince uzlaştırma işlemleri için gereği yapılarak sonucuna göre sanıkların hukuki durumunun takdir ve tayini zorunluluğu,  Bozmayı gerektirmiş, O yer Cumhuriyet savcısı ve sanığın temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca BOZULMASINA, 27/01/2021 tarihinde oybirliğiyle karar verildi."
}