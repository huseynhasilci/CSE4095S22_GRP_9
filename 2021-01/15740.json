{
    "Dairesi": "3.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki itirazın iptali davasının mahkemece yapılan yargılaması sonucunda, davanın kabulüne yönelik olarak verilen hükmün, süresi içinde davalılar vekili tarafından temyiz edilmesi üzerine; dosya içerisindeki bütün kağıtlar okunup gereği düşünüldü:       Eldeki davada, davalıların avukatı ...'ın dava devam ederken vekillikten çekilme dilekçesi verdiği ve Mahkemece davalılara bu hususun tebliğ edildiği görülmüştür. Gerekçeli karar ise, daha önceden avukat ... tarafından yetki verilmiş Av. ... 11.08.2017 de tebliğ edilmiş olup, temyiz edilmiştir. Asıl vekilin davadan çekilmesiyle yetkili avukatın da yetkisiz hale geleceğinden, davalılara Tebligat Kanunu hükümlerine uygun olarak gerekçeli kararın tebliğinin sağlanması ve temyiz süresi beklendikten sonra iadesi için dosyanın mahalline geri çevrilmesine karar verilmişti. Bunun üzerine Mahkemece davalılara gerekçeli kararın tebliği için tebligat çıkartılmış, 11/05/2020 tarihinde davalılara tebliğ edilmesine rağmen süresinde temyiz talebinde bulunulmadığı dosya kapsamından anlaşılmıştır. O halde, ilk derece mahkemesi kararının süresinde temyiz edilmediğinden, temyiz edilmemiş sayılmasına karar verilmesi için dosyanın mahalli mahkemesine iadesine karar verilmesi gerekmiştir.  SONUÇ: Yukarıda açıklanan şekilde işlem yapılmak üzere dosyanın mahalline İADESİNE, 26/01/2021 gününde oybirliğiyle karar verildi."
}