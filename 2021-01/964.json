{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 50/1-a, 52. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Dairemizin 09/01/2017 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Sanığın katılandan olan alacağını tahsil etmek amacıyla katılana gönderilmek üzere kargo şubesine çay verdiği, katılanı arayıp kargoyu teslim ettiğini söyleyerek para göndermesini istediği, katılan tarafından 1493 TL gönderildiği ve sanık tarafından bu paranın çekildiği akabinde sanığın kargo şubesine giderek gönderdiği kargoyu iptal ettirdiği, böylece sanığın alacağını tahsil amacıyla katılanı hileli davranışlar ile dolandırdığının iddia edildiği olayda; sanık savunması ve katılan beyanı ile tüm dosya kapsamından, sanığın katılanla arasında başka bir hukuki ilişki ve bu ilişkiden kaynaklı herhangi bir alacağının bulunmadığına, sanığın yeşilçay alım satımı konusunda katılanla anlaştığı halde para hesabına geçtikten sonra yeşilçayı katılana göndermeme şeklindeki hileli hareket ile kendisine parasal yarar sağladığı ve böylece 5237 sayılı TCK'nın 157/1. maddesinde düzenlenen dolandırıcılık suçunun sanık tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın, kararın eksik inceleme sonucu tesis edildiğine, mağduru olduğu olayda suçlu duruma düştüğüne, katılanla geçmişe dayalı ticari ilişkileri olduğundan yaşanan olayın hukuki dava niteliği taşıdığına, mahkumiyet hükmünün usul ve yasaya aykırı olduğuna ilişkin temyiz itirazlarının reddiyle, hükmün ONANMASINA, 18/01/2021 tarihinde oybirliğiyle karar verildi."
}