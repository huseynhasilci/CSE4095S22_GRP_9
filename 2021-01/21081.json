{
    "Dairesi": "1.Hukuk Dairesi",
    "Mahkemesi": " BÖLGE ADLİYE MAHKEMESİ 2. HUKUK DAİRESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen davada;  Davacılar, mirasbırakan ...'nin maliki olduğu 14695 parsel sayılı taşınmazda bulunan 4, 6 ve 8 nolu bağımsız bölümleri üç mirasçısı arsında paylaştırdığını, işlemleri yapması için dava dışı oğlu ...’a vekalet verdiğini, ...'nin kendisine ait 6 nolu bağımsız bölümü satarak bedelini aldığını, 4 ve 8 nolu bağımsız bölümleri ise kardeşlerinden mal kaçırmak amacıyla ve muvazaalı olarak arkadaşı davalı ...’e devrettiğini ileri sürerek davalı adına olan tapu kayıtlarının iptali ile adlarına miras payları oranında tescile karar verilmesini istemişlerdir.  Davalı, davanın reddini savunmuştur.  İlk Derece Mahkemesince, iddianın ispatlanamadığı gerekçesiyle davanın reddine karar verilmiş, ... Bölge Adliye Mahkemesi 2. Hukuk Dairesince de davacıların istinaf başvurusunun kabulü ile karar kaldırılarak davanın usulden reddine karar verilmiştir.  Karar, davacılar vekilince süresinde temyiz edilmiş olmakla Tetkik Hâkimi ...'nün raporu okundu, düşüncesi alındı. Dosya incelendi, gereği görüşülüp düşünüldü.   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davacıların yerinde bulunmayan temyiz itirazının reddiyle usul ve yasaya uygun olan hükmün ONANMASINA, aşağıda yazılı 14.90 TL. bakiye onama harcının temyiz eden davacılardan alınmasına, 28/01/2021 tarihinde oybirliğiyle karar verildi."
}