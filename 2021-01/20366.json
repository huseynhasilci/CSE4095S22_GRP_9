{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  5271 sayılı CMK.nın 34/2. ve 232/6. madde ve fıkralarına göre hüküm fıkrasında verilen karara karşı kanun yollarına başvurma olanağı bulunup bulunmadığının ve başvurma olanağı var ise süresi, mercii ve şekillerinin tereddüde yer vermeyecek şekilde açıkça gösterilmesi gerekirken, 09.07.2019 tarihli, sanık müdafinin yüzüne karşı verilen kararda ''...Bölge Adliye Mahkemesinde istinaf yolu açık olduğu'' denilmek suretiyle kanun yoluna başvuru merciinin yanlış gösterilmesi nedeniyle sanık müdafinin temyizi süresinde kabul edilerek yapılan incelemede;  Bozmaya uyularak yapılan yargılamada yerinde görülmeyen sair temyiz itirazlarının reddine, ancak;  Sanık hakkındaki önceki hükmün Dairemizin 16.01.2017 tarih,... Karar sayılı ilamı ile, ''(1) TCK.nın 168. maddesi kapsamında etkin pişmanlık hükümlerinin uygulanması bakımından zararın giderildiği tarihin kesin olarak belirlenmesinden sonra sonucuna göre indirim oranının belirlenmesi gerektiği gözetilmeden eksik inceleme sonucu hüküm verilmesi; (2) 5237 sayılı TCK.nın 61/8. maddesi hükmü karşısında, adli para cezası hesaplanırken, bu madde hükmüne göre cezanın belirlenmesi ve bireyselleştirilmesine yönelik arttırma ve indirimlerin gün üzerinden yapılması ve sonuç gün ile kişinin bir gün karşılığı ödeyebileceği miktarın çarpılması sonucu cezanın belirlenmesi gerektiği halde gün olarak 5 gün adli para cezasının hemen paraya çevrilerek, TCK.nın 168. maddesi gereğince indirimin bu miktar üzerinden yapılması ve yapılan indirim yanlış yapılarak fazla ceza tayini; (3) Kasıtlı suçtan mahkumiyeti bulunmayan sanığın kişilik özellikleri ve duruşmadaki tutum ve davranışları irdelenerek yeniden suç işleyip işlemeyeceği hususunda ulaşılacak kanaate göre, 5271 sayılı CMK.nın 231/5. maddesinin uygulanıp uygulanmayacağının değerlendirilmesi, uygulanmaması durumunda, 5237 sayılı TCK.nın 51. maddesi uyarınca yargılama sürecinde gösterdiği pişmanlık dolayısıyla tekrar suç işlemeyeceği konusunda mahkemede oluşan kanaate göre cezanın ertelenip ertelenmeyeceği hususunda bir değerlendirme yapılmaması'' nedenlerinden bahisle bozulmasına karar verildiği, mahkemece bu bozmaya uyulduğu halde yalnızca bozma ilamının 1. bendi yönünden araştırma yapılarak şikayetçinin zararının kovuşturma aşamasında giderildiğine dair tespit ile indirim oranının belirlendiği, 2 ve 3 nolu bozma nedenlerinin gereği yerine getirilmeden yazılı şekilde hüküm kurulması,  Yasaya aykırı, sanık müdafinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 28.01.2021 gününde oybirliğiyle karar verildi."
}