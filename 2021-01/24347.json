{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 52, 53. maddeleri gereğince mahkumiyet      Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Sanığın, müştekiye ait .... İletişim isimli iş yerine gelerek 2. el bilgisayar alacağını söylediği, sanık ve müştekinin 2.el bilgisayarın 650,00 TL 'ye satışı konusunda anlaştıkları, sanığın parayı ödemek için müşteki ile birlikte daha önceden kiraladığı .... plaka sayılı araca binerek gittiği, daha sonra trafiği bahane ederek para alıp gelene kadar müştekinin arabada beklemesini söylediği, ancak bir daha geri dönmediği, bu suretle sanığın hileli hareket ile haksız menfaat temin ettiği ve üzerine atılı dolandırıcılık suçunu işlediğinin iddia edildiği somut olayda; sanığın tevil yollu ikrarı, müşteki beyanı, fotoğraf teşhis tutanağı, uzlaştırma raporu ve tüm dosya kapsamına göre; atılı suçun sanık tarafından işlendiği sabit olmakla, bu gerekçelere dayanan mahkemenin kabulünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın temyiz itirazlarının reddiyle, hükmün ONANMASINA, 13/01/2021 tarihinde oybirliğiyle karar verildi."
}