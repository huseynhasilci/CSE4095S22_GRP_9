{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Sanık hakkında Mahkemenin 28/05/2013 gün ve 2009/139 Esas - 2013/408 Karar sayılı kararı ile hırsızlık suçundan hükmün açıklanmasının geri bırakılmasına karar verildiği, kararın kesinleştiği 04/09/2013 tarihinden itibaren 5 yıllık denetim süresi içerisinde 15/01/2014 tarihinde işlediği 5237 sayılı TCK'nın 165/1. maddesinde tanımlanan suç eşyasının satın alınması veya kabul edilmesi suçunun 5271 sayılı CMK'nın 253. maddesinde 7188 sayılı Kanun ile yapılan değişiklik sonrası uzlaşma kapsamına alındığı anlaşılmış ise de; sanığın güncel adli sicil kaydında, 5 yıllık denetim süresi içerisinde, 05/03/2015 tarihinde işlediği hükmün açıklanmasını gerektiren hırsızlık suçundan 5237 sayılı TCK’nın 142/2-h maddesi gereğince verilmiş mahkumiyeti bulunduğu belirlenerek yapılan incelemede;  5237 sayılı TCK’nın 53. maddesinin bazı bölümlerinin iptaline ilişkin Anayasa Mahkemesi’nin 24/11/2015 tarihinde yürürlüğe giren 08/10/2015 gün ve 2014/140 esas, 2015/85 sayılı kararı da nazara alınarak bu maddede öngörülen hak yoksunluklarının uygulanmasının infaz aşamasında gözetilmesi mümkün görülmüş, dosya içeriğine göre diğer temyiz itirazları yerinde görülmemiştir. Ancak;  Sanığın müşteki ...’a ait olan zeytinlikten 8 çuval 400 kg civarında toplanmış halde zeytinleri çalması biçiminde gerçekleştirdiği eyleminin 5237 sayılı TCK'nın 142/1-e maddesinde tanımlanan \"adet, tahsis ve kullanımları gereği açıkta bırakılmış eşya hakkında\" hırsızlık suçunu oluşturduğu gözetilmeden, aynı Kanun’un 141/1. maddesi ile uygulama yapılarak eksik cezaya hükmedilmesi,  Bozmayı gerektirmiş, sanığın temyiz itirazları bu itibarla yerinde görülmüş olduğundan, hükmün bu sebepten dolayı 1412 sayılı CMUK'nın 321. maddesi gereğince BOZULMASINA, bozma sonrası kurulacak hükümde 1412 sayılı CMUK'nın 326/son maddesinin gözetilmesine, 20/01/2021 gününde oybirliğiyle karar verildi."
}