{
    "Dairesi": "3.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Katılanın olay nedeniyle 3. derece kemik kırığı ve hayati tehlike oluşturacak şekilde yaralandığının anlaşılması karşısında, birden fazla nitelikli hali ihlal ederek eylemini gerçekleştiren sanıklar hakkında, 5237 sayılı TCK'nin 86/1. maddesi uyarınca temel ceza belirlenirken TCK'nin 3. maddesindeki cezada orantılılık ilkesi dikkate alınarak alt sınırdan sonuca etkili olacak şekilde uzaklaşılması gerektiğinin gözetilmemesi,  2) Sanıklar hakkında kasten yaralama suçundan hüküm kurulması sırasında; sanıklara TCK'nin 86/1 ve 86/3-e maddesi uygulanarak verilen \"1 yıl 6 ay\" hapis cezalarının TCK'nin 87/1-d maddesi gereğince bir kat artırılması ile \"2 yıl 12\" ay hapis cezasına çıkartılması gerekirken, artırım sonucu gösterilmeksizin sanıkların doğrudan 5 yıl hapis cezası ile cezalandırılmalarına karar verilmesi,  3) Sanıklar hakkında kasti suçtan verilen hapis cezalarının mahkumiyetin kanuni sonucu olarak, Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas- 2015/85 Karar sayılı kararı ile 5237 sayılı TCK'nin 53. maddesindeki bazı hükümlerin iptal edilmesi nedeniyle hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanıklar müdafilerinin ve katılan vekilinin temyiz sebepleri bu itibarla yerinde görülmüş olduğundan hükümlerin bu nedenle 6723 sayılı Kanun'un 33. maddesi ile değişik 5320 sayılı Kanun'un 8/1. maddesi ile yürürlükte bulunan 1412 sayılı  CMUK’un 321. maddesi uyarınca BOZULMASINA, 18.01.2021 gününde oy birliğiyle karar verildi."
}