{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet  Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanık ... hakkında müşteki Yusuf'a karşı kasten yaralama eylemi nedeniyle kurulan hükme yönelik temyiz sebeplerinin incelenmesinde:  Müştekiye karşı kasten yaralama eylemini 5237 sayılı TCK'nin 6/1-f maddesi uyarınca silahtan sayılan sopa ile gerçekleştiren sanık hakkında; TCK'nin 86/3-e maddesi uyarınca uygulama yapılmaması, aynı maddenin \"a\" bendi uyarınca uygulama yapılması mahallinde düzeltilmesi mümkün bulunduğundan bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre o yer Cumhuriyet savcısının yerinde görülmeyen temyiz sebeplerinin reddiyle hükmün ONANMASINA,  2) Suça sürüklenen çocuk ... hakkında müşteki Cuma'ya karşı kasten yaralama eylemi nedeniyle kurulan hükme yönelik temyiz sebeplerinin incelenmesinde:  Yerinde görülmeyen diğer temyiz sebeplerinin reddine, ancak;  a) Suça sürüklenen çocuğun savunmasında; müştekinin, annesini ve kardeşini darp etmesi sonucu kavganın başladığını savunması karşısında, bu hususun müşteki ve tanıklara da sorularak, mahkemece ilk haksız hareketin kimden kaynaklandığının şüpheye yer bırakmayacak şekilde belirlenmeye çalışılması, bu hususun tespit edilememesi halinde, Yargıtay Ceza Genel Kurulunun 22.10.2002 tarih ve 2002/4 - 238 Esas ve 367 Karar sayılı kararı ve bu kararla uyumlu ceza dairelerinin yerleşmiş ve süreklilik gösteren kararlarında kabul edildiği üzere, sanık lehine TCK'nin 29. maddesinde düzenlenen haksız tahrik hükümlerinin uygulanıp uygulanmayacağı hususunun karar yerinde tartışılmaması,    b) Suça sürüklenen çocuğun yaralama eylemini silahtan sayılan sopa ile babasına karşı gerçekleştirmesi karşısında; TCK'nin 86/1. maddesine göre temel hapis cezasının, aynı olayda iki nitelikli halin (TCK'nin 86/3-a ve 86/3-e maddelerinin) birleşmesi nedeniyle alt sınırdan uzaklaşılarak tayin edilmesi gerekirken yazılı şekilde cezanın alt sınırdan belirlenmesi suretiyle eksik cezaya hükmedilmesi,  c) Suça sürüklenen çocuk hakkında 5237 sayılı TCK'nin 87/3. maddesi uyarınca dosya kapsamına uygun olmayan şekilde, (1/2) oranında artırım uygulanacağının belirtilmesine rağmen (1/12) oranında artırım uygulanmak suretiyle hükmün karıştırılması,  Bozmayı gerektirmiş, suça sürüklenen çocuk ve müdafiinin temyiz sebepleri bu itibarla yerinde görülmüş olduğundan hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, CMUK'un 326/son maddesi gereğince suça sürüklenen çocuğun kazanılmış hakkının dikkate alınmasına, 26/01/2021 tarihinde oy birliğiyle karar verildi."
}