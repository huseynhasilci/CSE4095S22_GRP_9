{
    "Dairesi": "8.Hukuk Dairesi",
    "Mahkemesi": "Asliye Hukuk Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Yola Vaki Müdahalenin Men'i Ve Yol Üzerindeki Yapıların Yıkımı",
    "Birinci Mahkemesi": "",
    "ictihat": "        Temyiz harcının kaynağı, 6100 sayılı HMK'nin Geçici 3. maddesi yollamasıyla uygulanması gereken HUMK'un 434/2 maddesi ile 10.05.1965 tarihli ve 1965/1-1 sayılı Yargıtay İçtihadı Birleştirme Kurulu kararıdır. Bu İçtihadı Birleştirme Kurulu kararına göre, temyiz yoluna başvurmada maktu ilam harcının tamamının ya da nispi ilam harcının dörtte birinin peşin olarak alınması gerekir. Mahkemece taşınmaza yönelik müdahalenin men’i ve kal talebinin reddine, yola vaki müdahalenin men’i ve yol üzerindeki yapıların kal’ine dair hükmü davalı vekilinin kabule ilişkin kısmı yönünden temyiz ettiği ancak nisbi temyiz harcı yatırması gerekirken maktu temyiz harcı yatırdığı, davacı vekilinin de hükmün reddine yönelik kısmını temyiz ettiği ancak temyiz harcını ve giderlerini yatırmadığı anlaşıldığından, hükmü temyiz eden taraflardan; davacı vekilinin temyiz başvuru harcı ile (maktu) temyiz karar harcının tamamını yatırması; davalı vekilinin de nisbi temyiz harcını yatırması gerektiğinden, 25.01.1985 tarihli ve 5/1 sayılı Yargıtay İçtihadı Birleştirme Kurulu Kararı ile 6100 sayılı HMK'nin Geçici 3. maddesi yollamasıyla uygulanması gereken HUMK'un 434/3. maddesi gereğince, davacı vekilinin temyiz başvuru harcı ile (maktu) temyiz karar harcını ve giderlerini tamamlaması, davalı vekilininde nisbi temyiz harcını tamamlaması için adlarına muhtıra çıkarılması, verilecek yedi günlük kesin süre içerisinde davacı vekilinin temyiz başvuru harcı ile (maktu) temyiz karar harcını, davalı vekilinin de nisbi temyiz harcını tamamlaması aksi halde temyizden vazgeçmiş sayılacakları hususunun muhtırada belirtilmesi, verilen kesin süre içinde taraf vekilleri tarafından temyiz harçlarının tamamlanmaması halinde Mahkemece başvurunun yapılmamış sayılmasına karar verileceği konusunda aynı biçimde muhtırada uyarı yapılması, tebliğ tarihinden itibaren yedi günlük kesin sürenin dolmasının beklenmesi, verilen kesin süre içinde harçların tamamlanması halinde dosyanın temyiz incelemesi için gönderilmesi, tamamlanmaması halinde ise, Mahkemece, kararın temyiz edilmemiş sayılmasına karar verilerek, yedi günlük temyiz süresinin beklenilmesi, bu kararın temyiz edilmesi halinde temyiz incelemesi yapılmak üzere Dairemize gönderilmesi için dosyanın Yerel Mahkemeye GERİ ÇEVRİLMESİNE, 25.01.2021 tarihinde oy birliğiyle karar verildi."
}