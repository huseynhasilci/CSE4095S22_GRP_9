{
    "Dairesi": "8.Ceza Dairesi",
    "Mahkemesi": "Çocuk Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Tüm dosya kapsamına göre, olay günü verdiği siparişi mağdurenin evine getiren ve market çalışanı olan suça sürüklenen çocuk ...'in evde mağdurdan başka kimsenin olmadığını öğrenmesi üzerine mağduru elinden tutup ikametin içine doğru ittirdiği ve kendisinin de eve girip kapının üzerinde bulunan anahtar ile kapıyı kilitleyip anahtarı aldığı, mağdurenin dudaklarından öptüğü, elini vücudunda gezdirerek dokunduğu, mağdurenin onu iteklemesi ve bağırması üzerine onun ağzını kapattığı, mağdureye tokat attığı ve ağlamaya başlayan mağdureye sus diyerek bağırdığı, mağdurenin telefonla dışarıyı aramaya yeltenmesi üzerine telefonu kapatarak aramasına engel olduğu, mağdurenin tepkisinin artması ve duvara vurmaya başlaması üzerine de kilitlediği kapıyı açarak evi terk ettiğinin anlaşılması karşısında mahkemenin kabul ve uygulamasında isabetsizlik bulunmadığından tebliğnamedeki bozma isteyen görüşe iştirak edilmemiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, suça sürüklenen çocuk müdafinin, usul yanlışlığı nedeniyle iki farklı karar ortaya çıktığına, hürriyeti tahdit suçunun oluşmadığına, mağdur beyanı dışında delil bulunmadığına, hatalı değerlendirme ile cezalandırma yoluna gidildiğine yönelik temyiz itirazının reddiyle hükmün ONANMASINA, 26.01.2021 gününde oybirliğiyle karar verildi."
}