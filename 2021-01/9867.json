{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşları aleyhine dolandırıcılık ve resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Kamu kurum ve kuruluşları aleyhine dolandırıcılık ve resmi belgede sahtecilik suçlarından sanığın beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü;  Sanığın ...'nin Mersin İlinde bulunan Yaşam isimli Eczanesi’nin sahibi ve mesul müdürü olduğu, 19.12.2008 ile 17.06.2009 tarihleri arasında düzenlenmiş 21 adet lontus optipen 100 ml IU ile 3 adet avembia adet orijinal olmayan sahte olarak düzenlenmiş küpürü içeren altı adet reçeteyi SGK İl Müdürlüğüne verdiği, kuruma fatura edilen toplam ilaç tutarlarının 4073.52 TL olduğu, bu suretle kamu kurum ve kuruluşları aleyhine dolandırıcılık ve resmi belgede sahtecilik suçlarını işlediğinin iddia edildiği olayda;  1- Resmi belgede sahtecilik suçundan kurulan hükme yönelik temyiz isteminin incelenmesinde;  Sanığa yüklenen “Resmi belgede sahtecilik” suçunun yasada gerektirdiği cezasının türü ve üst sınırı itibariyle tabi olduğu, 5237 sayılı TCK’nın 204/1, 66/1-e, 67/2, 67/3. maddelerinde öngörülen 8 yıllık asli dava zamanaşımı süresinin kesici son işlem olan 23/03/2010 tarihli sanık savunmasından temyiz inceleme tarihine kadar dolduğu anlaşıldığından; 5320 sayılı Kanun’un 8/1. maddesi gereğince uygulanması gereken 1412 sayılı CMUK’nın 321. maddesi uyarınca hükmün BOZULMASINA; ancak bu husus yeniden yargılama yapılmasını gerektirmediğinden aynı Kanun'un 322. maddesinin verdiği yetkiye dayanılarak 5271 sayılı CMK’nın 223/8. maddesi gereğince sanık hakkında açılan kamu davasının zamanaşımı nedeniyle DÜŞMESİNE,  2- Kamu kurum ve kuruluşları aleyhine dolandırıcılık suçundan kurulan hükme yönelik temyiz isteminin incelenmesinde;  Sanık savunmaları, katılan iddiaları, tanıklar beyanları, müfettiş raporu, bilirkişi raporu ile dosya kapsamından, tanıkların doktor reçetesinde yazılı ilaçları eksiksiz ve tam olarak aldıklarını beyan ettikleri, sanığın hak sahiplerine teslim ettiği ilaçların gerçek reçetelere dayalı ilaçlar olduğu, katılan tarafın zararı olmadığı ve cezalandırılmasına yeterli kesin, inandırıcı ve somut delil bulunamadığı gerekçesiyle sanığın beraatine ilişkin mahkemenin kabulünde bir isabetsizlik görülmemiştir.  Yapılan yargılama sonunda, isnat edilen suçların işlendiğine dair yeterli delil bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin mahkemenin, delilleri değerlendirmede eksik araştırma ve inceleme yaptığı, bazı delillerin açıkça değerlendirilmediği veya gözden kaçırıldığı, ilaçların kupürlerinin orjinal olmadığı, kurum zararının oluştuğu, beraat hükmünün yasal dayanağının olmadığına ilişkin temyiz itirazlarının reddiyle hükmün ONANMASINA, 21/01/2021 tarihinde oybirliğiyle karar verildi."
}