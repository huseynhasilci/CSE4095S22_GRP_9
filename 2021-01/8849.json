{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, 6136 sayılı Yasaya muhalefet, genel güvenliğin kasten tehlikeye sokulması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-Sanık ... hakkında genel güvenliğin kasten tehlikeye sokulması suçu yönünden;  Olay tarihinde sanığın yanında arkadaşları Hakan ve Fuat olduğu halde mağdur ...'nın işyerine gittikleri, burada çıkan tartışma esnasında diğer sanık ...'ın mağdur ...'yı tehdit etmesi üzerine olay yerinden ayrıldıkları ve sanığın, gece 02:00 sıralarında mağdurun dükkanının önüne gelerek içeri ateş edip camlarının kırılmasına neden olduğunun iddia edilmesi karşısında; sanığın eyleminin bütün halinde TCK'nın 106/2-a maddesindeki silahla tehdit suçunu oluşturduğu gözetilmeden, hatalı nitelendirme ile sanığın genel güvenliğin kasten tehlikeye sokulması suçundan cezalandırılmasına kararı verilmesi,  2-Sanık ... hakkında 6136 sayılı Yasaya muhalefet suçu yönünden;  Kriminal Polis Laboratuvarının 18.04.2012 tarihli raporuna göre; ele geçen 1 adet nüvenin teşhis niteliğinin bulunmadığı,1 adet mermi çekirdeği gömlek parçasının ise elde edilecek çapına uygun şüpheli silah ya da silahlarla birlikte tekrar gönderilmesi halinde atıldığı silahın tespitine yönelik yeniden bir inceleme yapılacağının belirtilmesi ve silahın da ele geçmemiş olması karşısında; sanığın dosya kapsamında mahkumiyetine yeterli kesin nitelikte delil elde edilmemesi nedeniyle unsurları oluşmayan suçtan beraati yerine yazılı şekilde mahkumiyetine karar verilmesi,    3-Sanık ... hakkında silahla tehdit suçu yönünden;  Sanık hakkında mahkemece aldırılan Sivas Adli Tıp Şube Müdürlüğü'nün 15.11.2013 tarihli raporunda sanığın cezai ehliyetinin bulunmaması nedeniyle TCK’nın 32/1. maddesi kapsamında kaldığının belirtildiği, başka bir yargılama sırasında temin edilen ve dosya arasına alınan Adli Tıp Kurumu 4. İhtisas Dairesinin 21.12.2011 tarihli raporunda ise, cezai ehliyetinin tam olduğunun belirtilmesi üzerine tekrar aldırılan Sivas Adli Tıp Şube Müdürlüğü'nün 22.11.2013 tarihli raporunda sanığın Adli Tıp Kurumu Başkanlığı 4. İhtisas Kuruluna tekrar gönderilmesinin uygun olacağı yolunda görüş bildirildiğinin anlaşılması karşısında, sanığın dava dosyası ve tüm tedavi evrakı ile birlikte Adli Tıp Kurumu Başkanlığına sevk edilerek, muayenesi yapıldıktan sonra suçu işlediği sırada ve şimdiki hali itibariyle akli durumu ve ceza ehliyeti ile ilgili olarak TCK'nın 32/1-2. maddesi kapsamında rapor aldırılması ve sonucuna göre hukuki durumunun belirlenmesi gerektiği gözetilmeden, eksik inceleme ve yetersiz gerekçeyle karar verilmesi,  Kanuna aykırı ve sanık ... müdafii ile sanık ...'nin temyiz nedenleri yerinde görüldüğünden, tebliğnameye kısmen uygun olarak HÜKÜMLERİN BOZULMASINA, yeniden hüküm kurulurken (1) nolu bozma uyarınca 1412 sayılı CMUK’nın 326/son maddesinin gözetilmesine, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 20/01/2021 tarihinde oy birliğiyle karar verildi."
}