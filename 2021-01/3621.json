{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Mala zarar verme, hırsızlık, konut dokunulmazlığını ihlal",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Müşteki ...’nun ikamet ettiği apartmanın altında bulunan kömürlüğünün giriş kapısına ait kilidin kırılarak hırsızlığa teşebbüs edilmesi olayında; aynı gün müşteki ...’nun bazı komşularının kömürlüklerinin giriş kapılarına ait kilitlerin de kırılarak hırsızlığa teşebbüs edildiği, sanığın sabıka kaydı ile UYAP üzerinden yapılan inceleme sonucunda sanık hakkında bu eylemlere ilişkin olarak farklı mahkemelerde dava açılarak karar verildiği ve bir kısım mahkumiyet kararlarının kesinleştiğinin anlaşılması karşısında; öncelikle farklı mahkemelerde açılan anılan dava dosyalarının getirtilerek, “suç tarihinde müşteki ...’nun ikamet ettiği apartman binası ile aynı binada ikamet eden” müştekilerin tespiti ile bu müştekilere yönelik olarak verilen kararların içeriği de incelenerek; suça konu kömürlüklerin bulunduğu yerin apartman sakinlerinin ortak kullanımına açık bölüm olması sebebiyle sanığın suça konu eşyaların farklı kişilere ait olduğunu bilse dahi ortak hakimiyet ve müşterek zilyetlik kuralı gereğince sanık hakkında (müşteki ... ve müşteki Ali ile aynı binada ikamet eden diğer müştekilere yönelik olarak) tek bir hırsızlığa teşebbüs, konut dokunulmazlığının ihlali ve mala zarar verme suçlarından hüküm kurulması gerektiği de gözetilerek sonucuna göre karar verilmesi gerekirken, eksik inceleme ile yazılı şekilde karar verilmesi,  Bozmayı gerektirmiş, sanık ...’un temyiz istemi bu bakımdan yerinde görülmüş olduğundan diğer yönleri incelenmeyen hükümlerin açıklanan nedenlerle 1412 sayılı CMUK’nun 321. maddesi uyarınca tebliğnameye aykırı olarak BOZULMASINA, 19.01.2021 gününde oy birliğiyle karar verildi."
}