{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Nielikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Nitelikli dolandırıcılık suçundan sanığın beraatine ilişkin hüküm, O yer Cumhuriyet savcısı tarafından temyiz edilmekle, dosya incelenerek gereği düşünüldü:  Sanığın, Can Palandöken Turizm Otomotiv Gıda Pazarlama İthalat İhracat Sanayi ve Ticaret Ltd. Şti.'nin ortağı ve 10 yıl süre ile yetkili müdürü olduğu, adı geçen şirket ile katılan şirket arasındaki 29/11/2005 tarihli finansal kiralama sözleşmesi borcuna yönelik tamamen sahte olarak düzenlenmiş, 31/01/2009 keşide tarihli ve 25.000 TL bedelli çeki ciro ederek verdiğinin iddia edildiği somut olayda,  A)Sanık hakkında resmi belgede sahtecilik suçundan kurulan beraat hükmünün incelenmesinde:  Sanığın üzerine atılı resmi belgede sahtecilik suçunun gerektirdiği cezanın miktar ve nevi itibariyle, TCK'nın 204/1, 66/1-e ve 67/4 maddelerine göre hesaplanan 12 yıllık dava zamanaşımı süresinin, suç tarihi ile inceleme tarihi arasında gerçekleştiği anlaşıldığından, 5320 sayılı Kanun’un 8/1. maddesi gereğince uygulanması gereken 1412 sayılı CMUK’nın 321. maddesi uyarınca hükmün BOZULMASINA, ancak bu husus yeniden yargılama yapılmasını gerektirmediğinden aynı Kanun'un 322. maddesinin verdiği yetkiye dayanılarak kamu davasının gerçekleşen zamanaşımı nedeniyle 5271 sayılı CMK’nın 223/8. maddesi uyarınca DÜŞMESİNE,  B)Sanık hakkında nitelikli dolandırıcılık suçundan kurulan beraat hükmünün incelenmesinde:  Dosya kapsamında toplanan delillere göre sanığın beraatine ilişkin mahkemenin kabulünde bir isabetsizlik görülmemiş, bahse konu çekin 21/10/2008 tarihinde, önceden doğan borca yönelik verilmiş olması karşısında tebliğnamedeki bozma isteyen düşünceye iştirak edilmemiştir.  Yapılan yargılama sonunda, sanığın üzerine atılı suçun yasal unsurlarının oluşmadığı anlaşılmış, mahkemece sanığın beraati kabul ve takdir kılınmış olduğundan, O yer Cumhuriyet savcısının, sanığın atılı suçu işlediğinin sabit olduğuna ilişkin temyiz itirazlarının reddiyle, beraate ilişkin hükmün ONANMASINA, 28/01/2021 tarihinde oybirliğiyle karar verildi."
}