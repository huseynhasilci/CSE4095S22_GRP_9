{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Suça sürüklenen çocuğun katılan ...'ya karşı kasten yaralama suçundan mahkumiyetine dair; Ankara Batı 3. Ağır Ceza Mahkemesinin 17.07.2018 tarih ve 2018/268 Esas - 2018/362 Karar sayılı kararı  2) İstinaf başvurusunun esastan reddine dair; Ankara Bölge Adliye Mahkemesi 1. Ceza Dairesinin 13.11.2019 tarih ve 2019/2947 Esas - 2019/2363 Karar sayılı kararı      Ankara Bölge Adliye Mahkemesi 1. Ceza Dairesinin 13.11.2019 tarih ve 2019/2947 Esas - 2019/2363 Karar sayılı kararının, suça sürüklenen çocuk müdafii ve katılan vekili tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Suça sürüklenen çocuk hakkında ilk derece mahkemesince hükmedilen hapis cezasının 5 yılın üzerinde olması nedeniyle bölge adliye mahkemesince verilen kararın temyize tabi olduğu belirlenerek yapılan incelemede;  Suça sürüklenen çocuğa verilen cezanın türüne ve miktarına göre, suça sürüklenen çocuk müdafiin duruşmalı inceleme talebinin, 5271 sayılı CMK'nin 299. maddesi gereğince reddine karar verilmiştir.  Ankara Bölge Adliye Mahkemesi 1. Ceza Dairesinin 13.11.2019 tarih ve 2019/2947 Esas - 2019/2363 Karar sayılı “istinaf başvurusunun esastan reddine dair” hükmünün tüm dosya kapsamına göre hukuka uygun olduğu anlaşıldığından; suça sürüklenen çocuk müdafii ve katılan vekilinin yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Ankara Batı 3. Ağır Ceza Mahkemesine, kararın bir örneğinin ise Ankara Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 20.01.2021 gününde oy birliğiyle karar verildi."
}