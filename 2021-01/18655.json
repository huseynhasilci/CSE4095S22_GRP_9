{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "Kullanmak için uyuşturucu madde bulundurma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme :BAKIRKÖY 4. Çocuk Mahkemesi   Hüküm :Hükmün açıklanması suretiyle mahkumiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ :  Sanık hakkında verilen tedavi ve denetimli serbestlik kararının kesinleştiği 09/07/2013 tarihinden, ihlal sonrası dosyanın tensiben ele alındığı 10/02/2014 tarihine kadar, bozma ilamından sonra verilen hükmün açıklanmasının geri bırakılmasına ilişkin kararın kesinleştiği 19/02/2018 tarihinden, denetim süresi içerisinde hükmün açıklanmasına sebep olan suçun işlendiği 14/08/2018 tarihine kadar zamanaşımı süresinin durduğu; bozma ilamı öncesi mahkûmiyet kararının verildiği 17/04/2014 tarihinden, bozma ilamı sonrasında verilen hükmün açıklanmasının geri bırakılması kararının kesinleştiği 19/02/2018 tarihine kadar, denetim süresinde kasıtlı suç işlendiği 14/08/2018 tarihinden, temyize konu mahkûmiyet hükmünün verildiği 24/09/2019 tarihine kadar zamanaşımı süresinin işlediği dikkate alınarak yapılan incelemede;  Sanığın eylemine uyan suç için öngörülen cezanın türü ve yukarı sınırına göre, dava zamanaşımı süresinin 5237 sayılı TCK'nın 66/1-e ve 66/2 maddeleri gereğince 4 yıl olduğu, TCK'nın 67/4. maddesi uyarınca olağanüstü zamanaşımı süresinin ise 6 yıl olacağı, suç tarihi olan 03/09/2012 tarihi ile temyiz inceleme tarihi arasında 6 yıllık olağanüstü zamanaşımı süresinin; yine bozma öncesi verilen 17/04/2014 tarihli mahkûmiyet kararından itibaren işleyen ve duran zamanaşımı süreleri göz önüne alındığında, temyize konu mahkûmiyet hükmünün verildiği 24/09/2019 tarihinden önce 4 yıllık olağan zamanaşımı süresinin geçmiş bulunduğu anlaşılmakla, sanık müdafiinin temyiz itirazları bu bakımdan yerinde görülmüş olduğundan; diğer yönleri incelenmeksizin hükmün BOZULMASINA; 5320 sayılı Kanun’un 8/1 ve 1412 sayılı CMUK’nun 322. maddelerinin verdiği yetkiye dayanılarak, 5271 sayılı CMK’nın 223/8. maddesi gereğince sanık hakkındaki kamu davasının zamanaşımı nedeniyle DÜŞMESİNE, 27.01.2021 tarihinde oy birliği ile karar verildi."
}