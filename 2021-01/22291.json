{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 85/1, 62/1, 50/1-a, 52/4, 53/6. maddeleri gereğince mahkumiyet    Taksirle öldürme suçundan sanığın mahkumiyetine ilişkin hüküm sanık müdafii tarafından temyiz edilmekle, dosya incelenerek gereği düşünüldü:  Sanık müdafine 10.11.2014 tarihinde tefhim olunan hükme yönelik, sanık müdafii tarafından, 12.11.2014 tarihinde saat 10:12:15'te elektronik imza ile imzalanarak, UYAP üzerinden elektronik ortamda hüküm mahkemesine gönderilen süre tutum dilekçesi ile temyiz başvurusunda bulunduğu, 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 310/1. maddesinde öngörülen yasal bir haftalık süre içerisinde verildiği anlaşıldığından, isteminin süre yönünden reddine karar verilmesi gerektiğine dair tebliğnamedeki görüşe iştirak edilmeyerek yapılan incelemede;  Dosya içeriğine göre; 25.09.2012 tarihinde saat 16:20 sıralarında sanığın sevk ve idaresindeki kamyonet ile meskun mahal içinde, bölünmüş, tek yönlü yolda sol şeritte seyir halindeyken, istikametine göre yolun sağ tarafından yaya geçidi levhası bulunan yaya kaldırımından yola girerek orta refüj arasındaki yaya geçiş kısmına doğru geçiş yapmakta olan yaya ...'a kamyonetin sağ dikiz aynası ve sağ köşe lambası ile çarptığı, ... 'a ait Aydın Devlet Hastanesinin 12.10.2014 tarihli kati raporunda hayati tehlike geçirecek, basit tıbbi müdahale ile iyileşemeyecek şekilde yaralandığı ve 29.11.2012 tarihinde öldüğü, kaza ile ölüm arasında illiyet bağının bulunup bulunmadığına ilişkin alınanan İstanbul Adli Tıp Kurumunun 25.06.2014 tarihli raporunda, kesin ölüm sebebinin künt gögüs ve batın travmasına bağlı kot kırıklarıyla birlikte iç organ yırtılmasından gelişen pnömotoraks ve bunlara bağlı gelişen komplikasyon sonucu öldüğü ve kişinin ölümü ile maruz kaldığı trafik kazasına bağlı yaralanma arasında illiyet bulunduğu anlaşılmakla, sanığın asli kusurlu olarak bir kişinin ölümüne sebebiyet verdiği olayda,  Yapılan yargılamaya, toplanıp yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafinin eksik inceleme ve sair nedenlere ilişkin temyiz itirazlarını reddi ile hükmün isteme aykırı olarak ONANMASINA, 12.01.2021 tarihinde oybirliğiyle karar verildi."
}