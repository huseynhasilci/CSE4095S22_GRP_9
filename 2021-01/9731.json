{
    "Dairesi": "11.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Düşme    Hüküm fıkrası ve hükmün gerekçesinde; suç adı, suç tarihi, ihbara konu mahkeme bilgileri yanlış yazılmış ise de temyiz incelememize konu hükmün sonucu itibariyle doğru olduğu öngörülerek anılan hususların Mahkemesince düzeltilmesi mümkün görülmüştür.  5271 sayılı CMK’nin 231/8-son cümlesi hükmü uyarınca, suç tarihinden, hükmün açıklanmasının geri bırakılması kararının kesinleştiği 25.02.2009 tarihine kadar bazı kesintilerle, her seferinde yeniden başlayan dava zamanaşımı süresinin işlediği, bu tarihten sonra denetim süresi içinde işlenen kasıtlı suçtan dolayı verilen ve kesinleşen mahkûmiyet hükmü nedeniyle ihbar üzerine dosyanın yeniden ele alındığı, böylelikle hükmün açıklanmasının geri bırakılması kararının kesinleştiği 25.02.2009 tarihinden itibaren, deneme süresi içinde işlenen ikinci suç tarihi olan 09.12.2009 tarihine kadar dava zamanaşımının durduğu gözetilerek yapılan incelemede;  Sanık hakkında 14.03.2003 tarihli iddianame ile 765 sayılı TCK’nin 342. maddesi sevkiyle resmi belgede sahteclik suçundan açılan davada; 5237 sayılı Türk Ceza Kanunu’nun 7 ve 5252 sayılı Türk Ceza Kanununun Yürürlük ve Uygulama Şekli Hakkında Kanun'un 9. maddeleri hükmü karşısında; sanığa yüklenen 5237 sayılı TCK'nin 204/1 (765 sayılı TCK'nin 342/1) maddesinde düzenlenen “resmi belgede sahtecilik” suçunun cezasının türü ve üst sınırına göre, suç tarihinden sonra yürürlüğe giren ve lehe olan 5237 sayılı TCK'nin 66/1-e ve 67/4. maddelerinde öngörülen dava zamanaşımının, suç tarihinden hüküm tarihine kadar gerçekleştiğinden, kamu davasının zamanaşımı nedeniyle düşürüldüğü gerekçeleri gösterilerek mahkemece kabul ve takdir kılınmış; katılan vekilinin temyiz nedenleri yerinde görülmediğinden, sonucu itibarıyla doğru olan hükmün ONANMASINA, 21.01.2021 tarihinde oy birliğiyle karar verildi."
}