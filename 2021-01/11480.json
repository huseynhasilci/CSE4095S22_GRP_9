{
    "Dairesi": "1.Ceza Dairesi",
    "Mahkemesi": "",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 271, 298, 299, 302, 304)  Dava ve Karar: Sanık ... müdafii ve sanık ... müdafii ayrı ayrı duruşmalı inceleme isteminde bulunmuşlar ise de, 5271 sayılı Kanunun 299. maddesinin birinci fıkrasının birinci cümlesinde yer alan \"sanığın veya katılanın temyiz başvurusundaki istemi üzerine veya re’sen duruşma yoluyla yapar\" ibaresi 24.12.2017 tarih 696 sayılı Kanun Hükmünde Kararnamenin 100. maddesi ile \"uygun görmesi halinde duruşma yoluyla yapabilir\" şeklinde değiştirildiğinden, incelemenin dosya üzerinden yapılması uygun görülmüştür.  Sanık ... hakkında suç delillerini yok etme, gizleme veya değiştirme suçundan beraatine dair ilk derece mahkemesince verilen kararla ilgili yapılan istinaf başvurusu üzerine, ... Bölge Adliye Mahkemesi 4. Ceza Dairesi tarafından anılan karara yönelik istinaf başvurusunun sıfat yokluğu nedeniyle reddine karar verildiği, bu karara yönelik katılan ... vekilinin itirazı üzerine, ... Bölge Adliye Mahkemesi 5. Ceza Dairesinin 25.07.2019 gün ve 2019/87 D. iş sayılı Kararı ile itirazın reddine dair karar verildiği ve bu karar 5271 sayılı CMK’nin 271/4 maddesi uyarınca kesin nitelikte olup temyiz kabiliyeti bulunmadığından, katılan ... vekilinin anılan karara yönelik yaptığı temyiz isteminin CMK’nin 298. maddesi uyarınca REDDİNE karar verilmiştir.  Sanıklar ... ile ... hakkında maktul ...’e yönelik nitelikli kasten öldürme suçlarından kurulan mahkumiyet hükümlerine karşı istinaf kanun yoluna başvurulması üzerine, ... Bölge Adliye Mahkemesi 4. Ceza Dairesinin duruşma açmak ve önceki mahkumiyet hükümlerini kaldırıp yeniden mahkumiyet hükmü kurmak suretiyle verdiği 17.07.2019 gün, 2019/2009 E. ve 2019/1767 K. sayılı Kararına ilişkin; sanık ... müdafii ve sanık ... müdafiinin yasal süresi içerisinde yapmış oldukları temyiz istemleri üzerine yapılan incelemede,  Sonuç: ... Bölge Adliye Mahkemesi 4. Ceza Dairesinin 17.07.2019 gün, 2019/2009 E. ve 2019/1767 K. sayılı Kararında bir isabetsizlik görülmemiş olduğundan, sanık ... müdafiinin; sübuta, iştirak iradesi olmadığına ve bu kapsamda sair sebeplere yönelen, sanık ... müdafiinin; suç vasfına, haksız tahrik indirimi ile takdiri indirim uygulanması gerektiğine yönelen temyiz itirazları yerinde görülmediğinden, temyiz başvurularının 5271 sayılı CMK’nin 302/1 maddesi uyarınca tebliğnamedeki düşünceye uygun olarak ESASTAN REDDİNE, aynı Kanunun 304/1 maddesi uyarınca dosyanın Tarsus 2. Ağır Ceza Mahkemesine, Yargıtay ilamının bir örneğinin ... Bölge Adliye Mahkemesi 4. Ceza Dairesine gönderilmek üzere Yargıtay Cumhuriyet Başsavcılığına TEVDİİNE ve hükmolunan ceza miktarına ve tutuklulukta geçen süreye göre tahliye taleplerinin REDDİNE, 12.01.2021 gününde oybirliği ile karar verildi. (¤¤)"
}