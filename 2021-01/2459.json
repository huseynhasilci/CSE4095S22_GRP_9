{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, müsadere, iade    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Olay tarihinde sanığın iş yerinde Cumhuriyet savcılığınca verilen arama kararına istinaden yapılan aramada, gümrük kaçağı 13 adet cep telefonu ele geçirilmesi şeklinde gerçekleşen olayda, her ne kadar sanık tarafından dosyaya sunulan gider pusulalarının suç tarihini kapsamaması ve sanığın cep telefonu alım satımı işiyle iştigal etmesi nedeniyle cep telefonlarını ticari maksatla aldığı ve bulundurduğunun kabulü ile atılı suçun yasal unsurlarının oluştuğu anlaşılmış ise de;  Cumhuriyet Savcısı tarafından verilmiş yazılı bir arama izni bulunmasına rağmen dosya içerisinde bulunan arama tutanağının tarih ve saati incelendiğinde aramanın hafta içi mesai saatleri içerisinde yapılmış olduğu, gecikmesinde sakınca bulunma sebebinin belirtilmediği, bu nedenle arama kararının savcılık tarafından verilemeyeceği, bu itibarla yapılan aramanın usul ve yasaya aykırı olduğu, sanığın aşamalardaki savunmalarında da ticari amacının olmadığını beyan ettiği gözetilerek, hukuka aykırı arama sonucu ele geçen eşyanın yasak delil niteliğinde olduğu, Anayasa'nın 38/2., 5271 sayılı CMK'nun 206/2-a, 217/2, 230/1. madde ve fıkralarına göre, hukuka aykırı surette elde edilen delillere dayanılarak mahkumiyet hükmü kurulamayacağı cihetle, sonucu itibarıyla doğru olan hükmün değişik gerekçeyle ONANMASINA, 18.01.2021 tarihinde oy birliğiyle karar verildi."
}