{
    "Dairesi": "9.Hukuk Dairesi",
    "Mahkemesi": "İş Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " ALACAK",
    "Birinci Mahkemesi": "",
    "ictihat": "        Bir kısım işçilik alacaklarının tahsili istemi ile açılan davada mahkemece davanın kısmen kabulüne ilişkin verilen karar davalı tarafından temyiz edilmiş ve dosya temyiz incelemesi için Dairemize gönderilmiştir.  Davacı vekili tarafından uyap sistemine eklenen 13.11.2020 tarihli e-imzalı dilekçe ile davadan feragat edildiği bildirilmiştir. Yapılan incelemede davacı vekilinin (dilekçede davacı ismi Mehmet Salih Hacıramizoğlu olarak hatalı yazılmışsa da ) dosyaya sunulu vekaletnamesinde davadan feragat yetkisinin bulunduğu tespit edilmiştir.  06.08.2015 tarihli ve 29437 sayılı Resmi Gazete'de yayımlanarak yürürlüğe giren, Bölge Adliye ve Adli Yargı İlk Derece Mahkemeleri ile Cumhuriyet Başsavcılıkları İdari ve Yazı İşleri Hizmetlerinin Yürütülmesine Dair Yönetmeliğin 215. maddesinde “Hükmün kesinleşmesinden önce davadan feragat, davayı kabul veya sulh halinde, hakim dosya üzerinden bu konuda ek karar verir. Taraflarca kanun yoluna başvurulmuş olsa dahi sırf bu nedenlerle dosya istinaf veya temyiz incelemesine gönderilmez.” düzenlemesi yer almaktadır.  Anılan sebeple, hükümden sonra ortaya çıkan ve temyiz incelemesine usulen engel oluşturan davadan feragat beyanının Mahkemece değerlendirilip karara bağlanması için dosyanın mahkemesine iadesine karar vermek gerekmiştir.  SONUÇ:Yukarıda açıklanan sebeple, dava dosyasının MAHKEMESİNE İADESİNE, 12.01.2021 tarihinde oybirliğiyle karar verildi."
}