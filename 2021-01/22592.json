{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Bilişim sistemleri banka veya kredi kurumlarının araç olarak kullanılması suretiyle dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK’nın 158 /1-f, 62/1, 52/2, 53/1. maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Anayasa Mahkemesinin, TCK'nın 53. maddesindeki hak yoksunluklarına ilişkin 24/11/2015 günlü Resmi Gazete'de yayımlanan 08/10/2015 tarihli, 2014/140 esas, 2015/85 karar sayılı iptal kararının infaz aşamasında gözetilebileceği değerlendirilerek yapılan incelemede;  Sanığın, katılan ... 'dan satın almış olduğu büyükbaş hayvan karşılığında kısmi peşin ödeme yaparak, kalan 3.700 TL miktar için suça konu 25.000 TL bedelli çekin fazla miktarının da kendisine iade edilmek üzere ciro ederek katılana verdiği, katılan ... tarafından çekin bankaya ibrazında sahte olduğunun anlaşıldığı, sanığın bu şekilde atılı suçları işlediği iddia ve kabul olunan olayda; sanığın savunması, katılan ve tanık beyanları ve tüm dosya kapsamına göre, bilirkişi raporunda keşideci imzası ile çekin ön yüzündeki yazı ve rakamların katılan ...'ın eli ürünü olmadığı, çekin arka yüzündeki ikinci ciro imzasının sanık ...'nın eli ürünü olduğu belirlenmiştir. Sanığın savunmasında, çekin kendisine ismini .... olarak söylediği halasının oğlu tarafından posta yoluyla gönderildiğini söylemişse de halasının oğlu ...'ın ifadesinde, sanığın belirttiği gibi aralarında alışveriş olmadığını, suça konu çeki göndermediğini ve birinci cirantayı tanımadığını belirttiği ve böylelikle sanığın suça konu sahte çeki katılana vererek menfaat temin etmiş olması nedeniyle mahkemece sanık hakkında atılı nitelikli dolandırıcılık suçu yönünden verilen mahkumiyet hükmünde ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın suçun sübutunun sabit olmadığına ilişkin temyiz itirazlarının reddiyle, hükmün ONANMASINA, 12/01/2021 tarihinde oy birliğiyle karar verildi."
}