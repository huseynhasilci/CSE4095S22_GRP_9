{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Trafik güvenliğini tehlikeye sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 179/2, 31/3, 62, 50/1-a, 52. maddeleri  gereğince mahkumiyet    Trafik güvenliğini tehlikeye sokma suçundan suça sürüklenen çocuğun mahkumiyetine ilişkin hüküm, suça sürüklenen çocuk müdafii tarafından temyiz edilmekle, dosya incelenerek gereği düşünüldü:  Suça sürüklenen çocuğun idaresindeki minibüs ile saat 04:30 sıralarında, meskun mahalde, ışık kontrollü kavşakta kırmızı ışıkta geçerek, yeşil ışıkta geçen müşteki idaresindeki araca çarptığı, şikayetçi olmayan müştekinin basit tıbbi müdahale ile giderilebilecek şekilde yaralanmasına neden olduğu, olaydan 1 saat sonra alınan alkol raporunda 1.86 promil alkollü olduğunun tespit edildiği olayda; mahkemenin kabul ve takdirinde bir isabetsizlik bulunmamaktadır.  Yapılan yargılamaya, toplanıp karar yerinde gösterilen delillere, incelenen dosya kapsamına göre, suça sürüklenen çocuk müdafinin bir nedene dayanmayan temyiz itirazlarının reddine, ancak;  1-Alkolün etkisiyle emniyetli bir şekilde araç sevk ve idare edemeyecek halde olmasına rağmen araç kullandığı tespit edilen sanık hakkında temel ceza tayin edilirken, uygulanan kanun maddesinin, “TCK'nın 179/3. maddesi yollamasıyla aynı Kanunun 179/2. maddesi” yerine, “TCK'nın 179 (2) maddesi” şeklinde gösterilmesi suretiyle CMK'nın 232/6. maddesine aykırı hareket edilmesi,  2-Sanık hakkında hükmedilen adli para cezasının taksitlendirilmesi sırasında uygulama maddesi olan TCK’nın 52/4. maddesin gösterilmemesi suretiyle CMK’nın 232/6 maddesine aykırı hareket edilmesi,  Kanuna aykırı olup, suça sürüklenen çocuk müdafinin temyiz itirazları bu itibarla yerinde görüldüğünden, hükmün bu sebepten dolayı 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince BOZULMASINA, ancak, yeniden yargılama gerektirmeyen bu hususun aynı Kanunun 322. maddesine göre düzeltilmesi mümkün bulunduğundan, hüküm fıkrasının 2. paragrafında yer alan “TCK'nın 179/2. hükmü” ibaresinin çıkarılarak yerine \"TCK'nın 179/3. maddesi delaletiyle TCK'nın 179/2. maddesi” ibaresinin yazılması ile beşinci paragrafın hükümden kaldırılarak yerine “ suça sürüklenen çocuk hakkında hükmedilen kısa süreli hapis cezasının suça sürüklenen çocuğun sosyal ve ekonomik durumu ile suçun işlenmesindeki özellikler dikkate alınarak TCK'nın 50/1-a maddesi gereğince adli para cezasına çevrilerek suça sürüklenen çocuğun 33 gün adli para cezası ile cezalandırılmasına, SSÇ hakkında hükmedilen 33 gün adli para cezasının SSÇ’nin ekonomik ve şahsi durumu gözetilerek TCK’nın 52/2. maddesi gereğince günlüğü takdiren 20 TL hesabı ile paraya çevrilerek 660-TL adli para cezası ile cezalandırılmasına, sosyal ve ekonomik durumu gözönüne alınarak verilen adli para cezasının TCK 52/4. maddesi gereğince 10 eşit taksitte (her ay olmak üzere) tahsiline, taksitlerden birinin ödenmemesi halinde geri kalan taksitlerin tamamının tahsil edileceğine” paragrafının yazılması suretiyle, sair yönleri usul ve kanuna uygun bulunan hükmün DÜZELTİLEREK ONANMASINA, 21.01.2021 tarihinde oybirliğiyle karar verildi."
}