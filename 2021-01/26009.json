{
    "Dairesi": "11.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    1- Sanıklar hakkında sahte olarak düzenlenen çeki kullanmak suretiyle resmi belgede sahtecilik suçunu işledikleri iddiasıyla açılan kamu davasında; sanıkların yüklenen suçu kabul etmemeleri, suça konu çek aslının ele geçirilmemesi nedeniyle çekteki imza ve yazıların aidiyeti yönünden inceleme yaptırılmasının mümkün olmaması, ancak suça konu çekin Türkiye Finans Katılım Bankası A.Ş.'ne ibraz edildiği ve sonrasında katılan tarafından icra takibine konu edildiğinin anlaşılması karşısında; maddi gerçeğin kuşkuya yer vermeyecek şekilde tespiti ve çek aslının temini açısından, suça konu çekin hangi tarihte ve kim tarafından bankaya ibraz edildiği, bankanın çeki hangi tarihte, kime ve hangi nedenle teslim ettiğinin Türkiye Finans Katılım Bankası A.Ş.'nden sorulması, Gaziosmanpaşa 3. İcra Müdürlüğünün 2009/5421 esas sayılı icra takip dosyası getirtilip incelenerek bu davayı ilgilendiren belgelerin onaylı örneklerinin çıkartılarak dosya içerisine konulması, çekte ciranta olarak görünen ...ve ... isimli kişilerin açık kimlik ve adres bilgilerinin tespiti ile mümkünse adı geçen kişilerin, CMK’nin 48. maddesi gereğince tanıklıktan çekinme hakları hatırlatılarak, tanık sıfatıyla dinlenmesi, sonucuna göre sanıkların hukuki durumlarının belirlenmesi gerekirken, eksik araştırma ve yetersiz gerekçe ile mahkumiyet hükümleri kurulması, yasaya aykırı,  2- Kabule göre; 5237 sayılı TCK’nin 53. maddesine ilişkin uygulamanın Anayasa Mahkemesinin 08.10.2015 tarihli 2014/140 Esas ve 2015/85 Karar sayılı iptal kararı ile birlikte yeniden değerlendirilmesinde zorunluluk bulunması,  Bozmayı gerektirmiş, sanıklar müdafilerinin temyiz nedenleri bu itibarla yerinde görüldüğünden, hükümlerin 5320 sayılı Kanun’un 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, 14.01.2021 tarihinde oy birliğiyle karar verildi."
}