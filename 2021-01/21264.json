{
    "Dairesi": "10.Hukuk Dairesi",
    "Mahkemesi": " ... Bölge Adliye Mahkemesi 10. Hukuk Dairesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  No : 2018/2243-2019/893  İlk Derece Mahkemesi : ... 5. İş Mahkemesi  No : 2017/22-2018/252    Dava, 1.10.2013-1.3.2016 tarihleri arası yaşlılık aylığına hak kazandığını ve her bir ödeme tarihinden itibaren yasal faiziyle ödenmesi istemine ilişkindir.  İlk Derece Mahkemesince, hükümde belirtilen gerekçelerle davanın reddine dair verilen karara karşı davacı vekili tarafından istinaf yoluna başvurulması üzerine, İzmir Bölge Adliye Mahkemesi 10. Hukuk Dairesince istinaf başvurusunun kabulüne kararın kaldırılmasına, davanın kısmen kabulüne karar verilmiştir.  İzmir Bölge Adliye Mahkemesi 10. Hukuk Dairesince verilen temyiz dilekçesinin süre nedeniyle reddine dair kararın, davalı Kurum vekili tarafından temyiz edilmesi üzerine, temyiz isteğinin süresinde olduğu anlaşıldıktan ve Tetkik Hâkimi ... tarafından düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  7036 sayılı İş Mahkemeleri Kanununun 7/3. Maddesi yollaması ile 6100 sayılı Hukuk Muhakemeleri Kanunun 361/1 maddesinde temyiz yoluna başvuru süresi iki hafta olduğu ve bu sürenin ilamın usulen taraflardan her birine tebliğiyle işlemeye başlayacağı, aynı yasanın sürelerin bitimine ilişkin 92/2 maddesinde ise “Süre; hafta, ay veya yıl olarak belirlenmiş ise başladığı güne son hafta, ay veya yıl içindeki karşılık gelen günün tatil saatinde biteceği” düzenlenmiştir.  İnceleme konusu davada, davalı vekiline 6.7.2019 günü gerekçeli karar tebliğ edildiği, karara karşı yasal iki haftalık süre geçirildikten sonra 13.7.2020 tarihinde temyiz ettiği belirgin olup, davalı Kurumun, kararın tebliğ tarihinden itibaren yasal iki haftalık temyiz süresini geçirdiği anlaşıldığından, temyiz isteminin süreaşımı nedeniyle reddine dair ek kararın ONANMASINA, dosyanın İlk Derece Mahkemesine gönderilmesine, 28.1.2021 gününde oybirliğiyle karar verildi."
}