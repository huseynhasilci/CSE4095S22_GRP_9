{
    "Dairesi": "5.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Zimmet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Mahalli mahkemece verilen hükümler temyiz edilmekle dosya incelendi;  Sanıklar hakkında iddianame yerine geçen görevsizlik kararı ile zimmet suçundan kamu davası açıldığı, katılan sıfatını alabilecek şekilde suçtan zarar gören Efeler Belediye Başkanlığının bu sıfatının gereği olarak CMK’nın 233 ve 234. maddeleri gereğince davaya katılma ve kanun yoluna başvurma hakkının bulunduğu ve kovuşturma aşamasında 04/09/2018 havale tarihli dilekçe ile sanıklardan.... ve .... hakkında katılma talebinde bulunduğu ancak mahkemece bu hususta karar verilmediği anlaşılmakla, 5271 sayılı CMK'nın 237/2 ve 260/1. maddeleri gereğince Efeler Belediye Başkanlığının katılma isteminin adı geçen sanıklar hakkında açılan dava bakımından KABULÜNE karar verildikten sonra gereği düşünüldü:  Aydın Belediyesinde tahsildar olarak görev yapan sanıkların, belediyeye olan borçları nedeniyle tahsilat servisine gelen kişilerden 28/10/2009 ile 08/02/2010 tarihleri arasında bir çok defada toplam 33,562,77 TL'yi nakit olarak tahsil ettikleri halde belediye kasasına intikal ettirmeyip uhdelerinde tuttukları ve borcu, kendilerine yahut başkalarına ait kredi kartlarıyla ödedikleri iddiasıyla açılan kamu davasında; sanıkların haklarında herhangi bir ihbar, soruşturma veya kovuşturma olmadan farklı şahıslardan elde ettikleri tahsilatların kredi kartları vasıtasıyla kurum hesabına geçmesi biçiminde gerçekleşen eylemlerinin zincirleme kullanma zimmeti suçlarını oluşturduğu ve kullanma zimmetinde, zimmetin konusunun geçici süre kullanılan paradan bu süre içinde elde edilebilecek nema miktarı olduğu dikkate alınarak, beraat kararında hükme esas alınan ve belediye ile Halkbank arasında 16/02/2010 tarihinden itibaren geçerli olduğu anlaşılan sözleşme öncesinde sanıkların nakit tahsilat tarihleri ile yatırmış oldukları bedelin kurumun hesaplarına aktarım tarihleri arasındaki sürenin belediye ve ilgili bankalara sorulması, suç tarihlerindeki kuruma ait ilgili defter, belge ve kayıtların getirtilerek dosya ile birlikte Sayıştay emekli uzman denetçilerinden oluşacak üç kişilik yeni bir bilirkişi kuruluna tevdi ile sanıkların her birinin uhdelerinde kasten tuttukları iddia edilen kurum paralarının miktarları, süreleri ve elde ettikleri nema tutarları hususunda ayrıntılı rapor alınmasından sonra hasıl olacak sonuca göre hukuki durumlarının ayrı ayrı takdir ve tayini gerektiği gözetilmeden, yetersiz bilirkişi raporuna dayanılarak eksik incelemeyle yazılı şekilde beraat hükümleri kurulması,  Kanuna aykırı, katılanlar vekillerinin temyiz itirazları bu itibarla yerinde görülmüş olduğundan hükümlerin 5320 sayılı Yasanın 8/1. maddesi de gözetilerek CMUK'nın 321. maddesi uyarınca BOZULMASINA 18/01/2021 tarihinde oy birliğiyle karar verildi."
}