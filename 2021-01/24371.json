{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık suçuna teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında CMK’nın 223/2-a maddesi gereğince beraatine    Nitelikli dolandırıcılığa teşebbüs suçundan sanıkların beraatine ilişkin hükümler katılan vekili tarafından temyiz edilmekle, dosya incelenerek gereği düşünüldü:  Sanık ...’nin iş yeri sahibi, sanık ...’in serbest çalışan mali müşavir olduğu, sanık ...’in yanında çalışan sanık ... tarafından diğer sanıkların, sanık ...’e ait iş yerinde çalışmadığı halde çalıştıklarına ilişkin olarak katılan kuruma bildirimde bulunmak suretiyle katılan ... zarara uğrattıkları, bu suretle sanıkların üzerine atılı suçu işledikleri iddia edilen somut olayda, sanıkların savunmaları ile tüm dosya kapsamından; söz konusu iş yerinin idare ve vergi mevzuatına uygun kurulmuş bir iş yeri olması, ilgili kurumun mevzuatı gereği söz konusu iş yeri üzerinde denetim yetkisinin bulunması, sanıkların kurumun denetim imkanını ortadan kaldıracak mahiyette hileli bir hareketinin bulunmaması, kişilerin sigorta primlerini katılan kuruma yatırmış olmaları halinde 5510 sayılı Kanun'un 89. maddesi gereğince, primlerin irat kaydedileceği, aynı Kanun'un 96. maddesi gereğince, yapılan sağlık harcamalarının geri alınacağının düzenlenmiş olması karşısında, sanıkların üzerine atılı nitelikli dolandırıcılık suçunu işlemek kastı ile hareket ettiklerine dair her türlü şüpheden uzak ve kesin delil bulunmadığı anlaşılmakla, sanıkların beraatine yönelik mahkemenin kabulünde isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin temyiz itirazlarının reddiyle, hükümlerin ONANMASINA, 13/01/2021 tarihinde oy birliğiyle karar verildi."
}