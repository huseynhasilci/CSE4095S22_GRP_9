{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "22",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Kadastro sonucu, ... İlçesi ... Köyü çalışma alanında bulunan temyize konu 105 ada 17, 561 ada 2 ve 3, 562 ada 1 ve 2 ve 559 ada 1 parsel sayılı sırasıyla 518.08, 235.16, 58.03, 2.033.85, 1.042.93 ve 76,19 metrekare yüzölçümündeki taşınmazlar, kentsel sit alanı olduğu, bu gibi yerlerin zilyetlikle iktisabının mümkün olmadığı ve halen... tarafından kullanıldığı beyanlar hanesinde belirtilerek, davalı Hazine adına tespit ve tescil edilmiştir. Davacılar ..., ..., ... ve ..., satın alma ve kazandırıcı zamanaşımı zilyetliği iddiasına dayanarak, çekişmeli taşınmazların tapu kayıtlarının iptali ile adlarına tescili istemiyle dava açmışlardır. Yargılama sırasında dava konusu taşınmazların birbirinden bağımsız olduğu gerekçesiyle, davaların tefrikine karar verilmiş olup, davacı ... yönünden iş bu dosya üzerinden yargılamaya devam edilmiştir. Mahkemece yapılan yargılama sonunda çekişmeli 462 ada 1 parsel sayılı taşınmaz hakkındaki davanın feragat nedeniyle reddine, temyize konu 105 ada 17, 561 ada 2, 561 ada 3, 562 ada 1, 562 ada 2 ve 559 ada 1 parsel sayılı taşınmazlar hakkındaki davanın kabulüne, bu taşınmazların tapu kayıtlarının iptali ile davacı ... adına tapuya kayıt ve tesciline karar verilmiş; hüküm, davalı Hazine vekili tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre davalı Hazine vekilinin sair temyiz itirazları yerinde değildir. Ancak; dava konusu 462 ada 1 parsel sayılı taşınmaz yönünden feragat nedeniyle davanın reddine karar verilmiş olduğuna göre, reddedilen bu taşınmaz yönünden yargılama giderlerinin davacı üzerinde bırakılması gerekirken davalı Hazine’ye yüklenmiş olması isabetsiz olduğu gibi; davacı adına tesciline karar verilen taşınmazların tapu kaydının beyanlar hanesinde \"taşınmazın kentsel-arkeolojik sit alanı içerisinde kaldığı\" hususunun gösterilmemesi de isabetsiz olup, temyiz itirazları açıklanan nedenlerle yerinde görüldüğünden kabulü ile hükmün BOZULMASINA, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 22.01.2021 gününde oybirliğiyle karar verildi."
}