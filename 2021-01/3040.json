{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Mağdur ...’nin yaralanmasına ilişkin Sakarya Üniversitesi Eğitim Araştırma Hastanesi tarafından düzenlenen 23.02.2016 tarihli raporda Beyin cerrahi Uzmanının notuna göre “nazal kemikte kırık olduğu, yaralanmanın basit tıbbi müdahale ile giderilemez olduğu”, KBB Uzmanının notuna göre “kemik kırığı bulunmadığı, yaralanmanın basit tıbbi müdahale ile giderilebilir olduğunun” bildirildiği, hükme esas alınan raporun Adli Tıp kriterlerine uygun olmayıp, çelişkili ve hüküm kurmak için yetersiz olduğu gözetilmeden, mağdur ...’nin geçici ve kesin raporları ile yaralanmasına ilişkin tüm tıbbi evrakları en yakın Adli Tıp Kurumuna gönderilmek suretiyle özellikle yaralanmasının basit tıbbi müdahale ile giderilip giderilemeyeceği, kemik kırığına ve sabit ize neden olup olmadığı hususlarını da içeren, 5237 sayılı TCK'nin 86. ve 87. maddelerinde belirlenen ölçütlere göre rapor alınması gerekirken, eksik inceleme ile yazılı şekilde hüküm kurulması,  Kabul ve uygulamaya göre;  2) Sanıklar hakkında TCK’nin 86/1, 29, 62. maddeleri gereği bulunan sonuç 7 ay 15 gün hapis cezasının kısa karar ve gerekçeli kararda “7 yıl 15 gün hapis cezası” olarak gösterilmesi suretiyle hatalı hüküm tesisi,  3) Sanıkların eyleminin dönüşen suç vasfına göre uzlaşmaya tabi suçlardan TCK’nin 86/1. maddesinde düzenlenen kasten yaralama suçunu oluşturduğu ve soruşturma aşamasında tarafların uzlaşmayı kabul ettikleri dosya kapsamından anlaşılmakla, 5271 sayılı CMK'nin 253. ve 254. maddesindeki usuli işlemleri yerine getirilerek, sanıkların hukuki durumunun belirlenmesi gerektiği gözetilmeden, yazılı şekilde hüküm tesisi,          4) 5237 sayılı TCK’nin 53/4. maddesine göre “kısa süreli hapis cezası ertelenen sanık ... hakkında TCK’nin 53/1 maddesindeki hak yoksunluklarının uygulanamayacağının” gözetilmemesi,  Bozmayı gerektirmiş, sanıkların temyiz sebepleri bu itibarla yerinde görülmüş olduğundan hükümlerin bu sebeplerden 6723 sayılı Kanun’un 33.maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme aykırı olarak BOZULMASINA, CMUK’un 326/son maddesi gereğince sanıkların kazanılmış haklarının dikkate alınmasına, 18.01.2021 gününde oy birliğiyle karar verildi."
}