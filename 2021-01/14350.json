{
    "Dairesi": "9.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Görevi Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Mahkumiyet    Mahalli mahkemece verilen hüküm temyiz edilmekle dosya incelenerek gereği düşünüldü:  Sanık hakkında Görevi Kötüye Kullanmak suçundan TCK'nın 257/2 maddesi uyarınca mahkumiyet kararı verilmekle birlikte TCK 53/5 maddesi uyarınca güvenlik tedbirine hükmedilmemiş ise de;  5320 sayılı Kanunun 8 nci maddesi uyarınca halen yürürlükte bulunan 1412 sayılı CMUK'un \"Davaya yeniden bakacak mahkemenin hak ve mecburiyetleri\" başlıklı 326 ncı maddesinin son fıkrasında ise \"Hüküm yalnız sanık tarafından veya onun lehine Cumhuriyet savcısı veya 291 inci maddede gösterilen kimseler tarafından temyiz edilmişse yeniden verilen hüküm, evvelki hükümle tayin edilmiş olan cezadan daha ağır olamaz.\" hükmüne yer verildiği,  5237 sayılı TCK'da suç karşılığı olarak uygulanabilecek yaptırımlar, ceza ve güvenlik tedbirleri olarak belirlendiği, yasanın \"Cezalar\" başlıklı 45 nci maddesinde \"Suç karşılığında uygulanan yaptırım olarak cezalar, hapis ve adlî para cezalarıdır.\" denilmek suretiyle ceza hukuku sistematiğinde \"Ceza\" kavramının \"hapis ve adli para cezaları\"nı içeren yaptırımları ifade edeceğinin hüküm altına alındığı,  Mülga 1412 sayılı CMUK'nın 326/son maddesindeki düzenleme uyarınca hükmün yalnızca sanık yararına temyiz edilmesi halinde söz konusu olan \"Aleyhe Bozma Yasağı\"nın, yalnızca cezalar açısından söz konusu olabileceği, güvenlik tedbirlerinin bu kapsamda kabul edilmesinin olanaklı olmadığı,  TCK'nın 53/5 maddesinde düzenlenen \"belli bir hak ve yetkinin kötüye kullanılması suretiyle işlenen kasıtlı suçlar dolayısıyla bu hak ve yetkinin kullanılmasının yasaklanmasına\" dair yaptırımın bir güvenlik tedbiri olması nedeniyle 1412 sayılı CMUK'nın 326/son maddesi kapsamında aleyhe bozma yasağına konu olmayacağı, diğer bir ifade ile söz konusu maddenin hükümde uygulanmamasının sanık yararına kazanılmış hak oluşturmayacağı, bu nedenle infaz aşamasında re'sen göz önüne alınmasının gerekeceği anlaşılmakla, sanık hakkında TCK 53/5 maddesindeki \"belirli hak ve yetkilerin kullanılmasının yasaklanmasına\" dair güvenlik tedbirine hükmedilmesinin infaz aşamasında dikkate alınması olanaklı olduğu görülmüştür.  Yapılan yargılama sonunda aşamalarda ileri sürülen iddia ve savunmaların toplanan tüm delillerle birlikte gerekçeli kararda tartışılıp sanığın suçunun sübutu kabul, olay niteliğine ve kovuşturma sonuçlarına uygun şekilde vasfı tayin edilmiş, incelenen dosyaya göre verilen hükümde  Bir isabetsizlik görülmemiş olduğundan, sanık ...'ün yerinde görülmeyen temyiz itirazlarının reddiyle hükmün ONANMASINA, 12/01/2021 tarihinde oybirliğiyle karar verildi."
}