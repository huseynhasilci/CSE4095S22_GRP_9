{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; \"Mahkemece yetersiz inceleme ile hüküm verilmesinin isabetsiz olduğu belirtilerek; mahallinde yeniden keşif yapılması, keşifte yerel bilirkişiler ve tanıklardan uygulanan kayıt ve belgelerin çekişmeli taşınmazı kapsayıp kapsamadığı, taşınmazın öncesinin zilyetlikle iktisaba elverişli yerlerden olup olmadığı, kime ait bulunduğu, kimden kime nasıl intikal ettiği, kim ya da kimler tarafından hangi tarihten itibaren ve ne şekilde kullanıldığı ve Hazine adına tapu kaydının oluştuğu tarihe kadar davalı taraf yararına zilyetlik yolu ile edinme koşullarının gerçekleşip gerçekleşmediği belirlenerek, sonucuna göre karar verilmesi\" gereğine değinilmiştir. Mahkemece, bozma ilamına uyularak yapılan yargılama sonunda davanın kısmen kabulüne, temyize konu çekişmeli 139 ada 6 parsel sayılı taşınmazın fen bilirkişi tarafından hazırlanan 08.12.2016 havale tarihli rapor ve eki haritada 115 nolu toprak tevzi parseli içinde kaldığı anlaşılan (A) harfi ile gösterilen 148,27 metrekare yüzölçümündeki bölümün, 127 nolu toprak tevzi parseli içinde kaldığı anlaşılan (B) harfi ile gösterilen 20,27 metrekare yüzölçümündeki bölümlerin ayrı ayrı davacı Hazine adına tapuya tesciline, (C) harfi ile gösterilen 786,57 metrekare yüzölçümündeki bölümün davalı ... adına tapuya tesciline karar verilmiş; hüküm, davacı Hazine vekili tarafından temyiz edilmiştir.  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 27.01.2021 gününde oybirliği ile karar verildi."
}