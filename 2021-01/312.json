{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Koruma tedbirleri nedeniyle tazminat",
    "Birinci Mahkemesi": "",
    "ictihat": "   Hüküm : Davanın reddi    Davacının tazminat talebinin reddine ilişkin hüküm, davacı vekili tarafından temyiz edilmekle, dosya incelenerek gereği düşünüldü:  Tazminat talebinin dayanağı olan Karşıyaka 9. Asliye Ceza Mahkemesinin 2015/225 Esas – 2015/415 Karar sayılı ceza dosyası kapsamında, davacının Dolandırıcılık suçundan 12.03.2015 tarihinde gözaltına alındığı, yapılan yargılama sonunda beraatine hükmedildiği, beraat hükmünün 28.05.2015 tarihinde kesinleştiği, gözaltına alınma tarihi itibariyle davanın yürürlükte bulunan 5271 sayılı Ceza Muhakemeleri Kanununa tabi olduğu anlaşılmakla;  Davacının 3.000,00 TL manevi tazminatın gözaltına alınma tarihinden itibaren işleyecek yasal faizi ile ödenmesi talebine ilişkin söz konusu davada, Emniyet Müdürlüğünün 18/03/2014 tarihli yazısına göre davacı ...'nın 12/03/2015 günü yakalandığı, davaya konu olmayan başka bir soruşturma sebebiyle mevcutlu olarak sevk edilmiş olduğu Karşıyaka Cumhuriyet Başsavcılığınca 2015/2773 soruşturma numarasına kayden tevkif olunduğu, bu sebeple İzmir Cumhuriyet Başsavcılığında mevcutlu olarak hazır edilemediği, verilen gözaltı kararının infaz edilmediği anlaşılmaka yerel mahkemece, infaz görmüş bir gözaltı işleminin olmaması gerekçesi ile davanın reddedilmesinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; mahkemece davacı lehine tazminat isteme şartlarının oluşmadığı gerekçe gösterilerek davanın reddine karar verilmesinde usule ve kanuna aykırı yön bulunmadığından, davacı vekilinin davanın kabulünün gerektiğine ve sair nedenlere ilişkin tüm temyiz itirazlarının reddiyle, hükmün isteme uygun olarak ONANMASINA, 11.01.2021 tarihinde oybirliğiyle karar verildi."
}