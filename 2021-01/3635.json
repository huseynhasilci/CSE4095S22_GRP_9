{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi gereğince ayrı ayrı beraat    Dolandırıcılık ve özel belgede sahtecilik suçlarından sanığın beraatine ilişkin hükümler katılan vekili tarafından temyiz edilmekle, dosya incelenerek gereği düşüldü;  Sanığın, katılana ait taşımacılık firmasında şoför olarak çalıştığı, kullandığı araçla yurt dışı taşımalarında gerçek bedelinden çok yüksek bedelli ödemelerde bulunduğuna ilişkin belgeler düzenleyerek çalıştığı firmadan paralar aldığı, hileli hareketlerle haksız menfaat temin ettiği ve sahtecilikte bulunduğu iddia edilen somut olayda; sanık savunması, bilirkişi raporu ile diğer deliller ve tüm dosya kapsamına göre sanığı atılı dolandırıcılık ve özel belgede sahtecilik suçlarından cezalandırmaya yetecek her türlü şüpheden uzak, kesin ve inandırıcı delil elde edilemediği ve bu nedenle eyleminin sabit olmadığı gerekçelerine dayanan mahkemenin beraat hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin sanığın beraati yerine mahkumiyetine hükmedilmesi gerektiğine yönelik yerinde görülmeyen temyiz itirazlarının reddiyle, hükmün ONANMASINA, 19/01/2021 tarihinde oybirliğiyle karar verildi."
}