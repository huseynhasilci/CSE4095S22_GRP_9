{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, iade    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Tüm dosya kapsamının incelenmesinde olay günü sanığın yolcu olarak bulunduğu ticari takside yapılan aramada sanığın bagaja yerleştirdiği poşetler içerisinde 46 adet oto yedek parçası ele geçirildiği, her ne kadar sanık ... Ticaret firmasına ait 25.12.2014 tarihli faturayı ibraz etmiş ve şirket yetkilisi .... da yakalanan oto yedek parçalarını Adana Tasiş Döner Sermaye İşletmelerinden satın aldığını beyan ederek buna ilişkin belgeler ibraz etmiş ise de, yapılan bilirkişi incelemesine ilişkin 27.02.2015 tarihli raporda da belirtildiği üzere Tasiş Adana Bölge Müdürlüğünden satın alındığı belirtilen eşyaların stok kayıtlarının envanter defterinde mevcut olmadığı, Tasiş Adana Bölge Müdürlüğünce düzenlenen faturanın ekindeki listede 104 adet çıkma hava yastığı için düzenlendiği ancak yakalama tutanağının incelenmesinde çıkma hava yastıklarının yanı sıra farklı niteliklerde oto yedek parçaları ele geçirildiği, .... Ticaret firmasına ilişkin faturanın da sadece 50 adet oto hava yastığına ilişkin olduğu dolayısıyla ele geçirilen eşyaları kapsamadığının anlaşılması karşısında sanığın atılı suçtan mahkumiyeti yerine yazılı şekilde beraatine hükmedilmesi,  Yasaya aykırı, katılan ... İdaresi vekilinin temyiz itirazları bu itibarla yerinde görülmüş olduğundan, hükmün 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA, 27/01/2021 tarihinde oy birliğiyle karar verildi."
}