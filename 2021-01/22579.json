{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi gereğince beraat    Nitelikli dolandırıcılık suçundan sanığın beraatine ilişkin hüküm O yer Cumhuriyet savcısı tarafından temyiz edilmekle, dosya incelenerek gereği düşüldü;  Sanığın, çek keşide etme yetkisi bulunmamasına rağmen HSBC Bank AŞ. .... Şubesine ait .... İletişim LTD. ŞTİ.'nin çek hesabına bağlı 0000514 nolu çeki 4.500,00-TL bedelli olarak düzenleyip keşide ettiği, almış olduğu ürünlere karşılık müşteki şirkete verdiği, çekin bankaya ibrazında karşılıksız çıktığı, sanığın resmi belgede sahtecilikte bulunduğu ve hileli hareketlerle haksız menfaat temin ettiği iddia edilen somut olayda; müşteki şirket tarafından çek bedeli için İzmir 15. İcra Müdürlüğünde açılmış olan takip dosyasının getirtilerek borca ve imzaya itiraz edilip edilmediği ile çekin şubesinden çek sahibi şirket adına sanık tarafından benzer düzenlenmiş ve ödenmiş çekler bulunup bulunmadığının sorulmasından sonra, toplanan bütün deliller birlikte değerlendirilerek sonucuna göre sanığın hukuki durumunun tayin ve takdiri gerekirken, eksik inceleme ve araştırma sonucu yazılı şekilde hüküm kurulması,  Kanuna aykırı olup, O yer Cumhuriyet savcısının temyiz itirazları bu itibarla yerinde görülmüş olduğundan, hükmün bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 12/01/2021 tarihinde oybirliğiyle karar verildi."
}