{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanığın kasten yaralama suçundan beraatine dair; Adana 15. Asliye Ceza Mahkemesinin 12.04.2018 tarih ve 2016/969 Esas - 2018/268 Karar sayılı kararı  2) İstinaf başvurusunun kabulü ile yeniden hüküm kurulması suretiyle sanığın kasten yaralama suçundan mahkumiyetine dair; Adana Bölge Adliye Mahkemesi 4. Ceza Dairesinin 29.05.2019 tarih ve 2018/2484 Esas - 2019/1494 Karar sayılı kararı    Adana Bölge Adliye Mahkemesi 4. Ceza Dairesinin 29.05.2019 tarih ve 2018/2484 Esas - 2019/1494 Karar sayılı kararının sanık tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  İlk derece mahkemesince sanığın beraatine, Adana Bölge Adliye Mahkemesi 4. Ceza Dairesi tarafından ise sanığın mahkumiyetine karar verildiği, Yargıtay Ceza Genel Kurulunun 20.03.2018 tarihli, 2018/11-38 Esas ve 2018/113 Karar sayılı kararı uyarınca, yerel mahkemece verilen beraat kararı istinaf mercii tarafından mahkumiyet kararı verilerek hüküm türü değiştirildiğinden kararın temyiz kanun yoluna tabi olduğu belirlenerek yapılan incelemede;  Yerinde görülmeyen diğer temyiz sebeplerinin reddine, ancak;  1) Sanık hakkında düzenlenen iddianamede 5237 sayılı TCK'nin 37/1. maddesi delaletiyle TCK'nin 86/1, 87/3. maddeleri gereğince cezalandırılmasının talep edildiği, sanık ... yönünden sevk maddeleri arasında TCK'nin 86/3-e maddesinin gösterilmediği anlaşılmakla, 5271 sayılı CMK'nin 226. maddesi uyarınca ek savunma hakkı verilmeden TCK'nin 86/3-e maddesinin uygulanması suretiyle sanığın savunma hakkının kısıtlanması,  2) Sanık hakkında tekerrüre esas alınan ilamın infaz tarihinin 16.11.2013 yerine 16.11.2010 şeklinde hatalı gösterilmesi,  Bozmayı gerektirdiğinden, sanığın yerinde görülen temyiz sebeplerinin kabulü ile Adana Bölge Adliye Mahkemesi 4. Ceza Dairesinin 29.05.2019 tarih ve 2018/2484 Esas - 2019/1494 Karar sayılı \"istinaf başvurusunun kabulü ile yeniden hüküm kurulması suretiyle sanığın kasten yaralama suçundan mahkumiyetine dair\" kararının CMK'nin 302/2. maddesi gereğince isteme aykırı olarak BOZULMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/2. maddesi gereğince “Adana Bölge Adliye Mahkemesi 4. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 06.01.2021 gününde oy birliğiyle karar verildi."
}