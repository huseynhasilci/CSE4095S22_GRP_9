{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK’nın 157/1, 62, 52/2, 53. maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle dosya incelenerek gereği düşünüldü;  Sanığın katılan ...'i telefonla arayarak kendisine hitaben \"Senin hesabından para çekilmiş, bu parayı kaptırmamak istiyoruz, biz onları yakalayacağız, ben savcıyım, 2 bayan polisi senin evine yönlendireceğiz, sakın eve gitme\" dediği yine konuşma esnasında bankaya gidip kredi çekmesini istediği, katılanın da Ziraat Bankasına giderek 15.000 TL kredi çektiği ve parayı sanığın hesabına gönderdiği daha sonra sanığın gönderilen parayı bankadan çekerek ortadan kaybolmak suretiyle atılı suçu işlediği iddia ve kabul olunan olayda;  Katılan ve tanık beyanları, sanığın savunması ile sanığın eyleminin suç tarihinde 5237 sayılı TCK'nın 158/1-L maddesinin yürürlükte bulunmaması nedeniyle, sanık lehine olan aynı sayılı TCK'nın 157/1 maddesi kapsamında basit dolandırıcılık suçunu oluşturduğu ve uzlaştırma kapsamında kalması nedeniyle usulüne uygun olarak yapılan uzlaştırma işleminde; uzlaştırmanın gerçekleşmediğine dair rapor da göz önünde bulundurularak dosya kapsamına göre; sanığın baştan itibaren hileli hareketlerle haksız menfaat elde ettiği anlaşıldığından dolandırıcılık suçunun oluştuğuna yönelik kabul ve uygulamada bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafinin sanığın atılı suçu işlemediğine, lehe hükümlerin uygulanmadığına dair temyiz itirazının reddiyle hükmün ONANMASINA, 26/01/2021 tarihinde oybirliğiyle karar verildi."
}