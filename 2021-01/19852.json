{
    "Dairesi": "3.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Uzlaşma nedeni ile düşme    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Hükümlü hakkında Menemen (Kapatılan) 1. Sulh Ceza Mahkemesinin 19.12.2013 tarihli ve 2013/670 Esas - 2013/1171 Karar sayılı ilamı ile kasten yaralama suçundan ceza verilmesine yer olmadığına ve akıl hastalarına özgü güvenlik tedbirine hükmedildiği, 04.02.2014 tarihinde temyiz edilmeksizin kesinleştiği, Menemen Cumhuriyet Başsavcılığı İlamat ve İnfaz Bürosunun 14.12.2016 tarihli ve 2014/614 ilamat sayılı yazısı ile 02.12.2016 tarihinde yürürlüğe giren 6763 sayılı Kanun'un 34. maddesi ile değişik 5271 sayılı Kanun'un 253. maddesi ile uzlaştırma hükümlerinin yeniden düzenlenmesi nedeniyle uyarlama yargılaması talebi üzerine mahkemenin 15.04.2017 tarihli ek kararı ile uzlaşmanın sağlanması nedeniyle kamu davasının düşürülmesine karar verildiği, Yargıtay Ceza Genel Kurulunun 17.05.2011 gün, 66-96 sayılı kararında da açıklandığı gibi, 01.06.2005 tarihinden sonra gerçekleştirilen kanun değişiklikleri nedeniyle uyarlama yargılamasının tabi olacağı ilkelerin 5252 sayılı Kanun’un 9. maddesine göre değil, 5275 sayılı Ceza ve Güvenlik Tedbirlerinin İnfazı Hakkında Kanun'un 98. ilâ 101. maddelerine göre belirlenmesi gerektiği, uyarlama yargılaması sonucunda verilen kararlara karşı başvurulabilecek kanun yolunun ise 5275 sayılı Kanun’un 101/3. fıkrası uyarınca itiraz yasa yolu olduğu, bu kararların temyizi mümkün olmadığından, CMK'nin 264. maddesine göre de, kanun yolunun ve merciinin belirlenmesinde yanılma, başvuranın hakkını ortadan kaldırmayacağından, o yer Cumhuriyet savcısının temyiz dilekçesi itiraz niteliğinde kabul edilerek itiraz merciince karar verilmek üzere dosyanın incelenmeksizin mahalline iadesi için Yargıtay Cumhuriyet Başsavcılığına TEVDİİNE, 12.01.2021 gününde oy birliği ile karar verildi."
}