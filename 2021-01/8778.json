{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme: DİYARBAKIR Çocuk Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Yargıtay Ceza Genel Kurulu'nun 18/10/2016 tarih ve E:2016/10-57, K:2016/374 sayılı kararında belirtildiği üzere Adli ve Önleme Aramaları Yönetmeliğinin suç tarihinde yürürlükte bulunan \"Durdurma ve kontrol işlemleri\" başlıklı 27. maddesinin kolluğa, \"umma\" derecesindeki makul şüphe ile arama kararı veya emri olmaksızın kişi ve araçları durdurma ve kaba üst araması yapma yetkileri tanıması karşısında, 03/05/2014 tarihli olay tutanağına göre devriye görevini ifa eden kolluk görevlilerinin kimlik kontrolü yapmak amacıyla durdurdukları sırada sanığın pantolonunun fermuar kısmındaki 19 paket esrarı görevlilere teslim etmiş olmasının TCK’nın 192/3. maddesi kapsamında suçun meydana çıkmasına hizmet ve yardım niteliğinde sayılamayacağından tebliğnamedeki bozma düşüncesine iştirak edilmemiştir.  Yargılama sürecindeki işlemlerin kanuna uygun olarak yapıldığı, delillerin gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların aşağıda belirtilen dışında doğru biçimde belirlendiği anlaşıldığından, yerinde görülmeyen diğer temyiz itirazlarının reddine, ancak;  Sanık hakkında TCK'nın 188/3, 31/3 ve 62. maddeleri uyarınca adli para cezasının ''1.100,00 TL'' olarak belirlenmesine rağmen, hüküm fıkrasının beşinci paragrafında adli para cezasının ''neticeten 1.110,00 TL'' olarak belirtilmesi suretiyle fazla ceza tayini,  Kanuna aykırı, sanık müdafiinin temyiz itirazları bu nedenle yerinde olduğundan, hükmün CMUK’nun 321. maddesi gereğince BOZULMASINA, ancak bu durumun yeniden duruşma yapılmaksızın aynı Kanunun 322. maddesi uyarınca düzeltilmesi mümkün bulunduğundan;  Hüküm fıkrasının 5. paragrafındaki \" 1.110,00 TL\" ibaresinin çıkarılarak yerine \"1.100,00 TL\" ibaresinin yazılması,  Suretiyle, hükmün DÜZELTİLEREK ONANMASINA, 20.01.2021 tarihinde oy birliği ile karar verildi."
}