{
    "Dairesi": "12.Ceza Dairesi",
    "Mahkemesi": "",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 232) (5237 S. K. m. 250, 257)  Taksirle öldürme, irtikap ve görevi kötüye kullanma suçlarından sanığın beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Olay günü ... doğumlu ...'in nefes darlığı ve göğüs ağrısı şikayetleriyle Florence Nightingale Hastanesi acil servisine götürüldüğü, çekilen EKG’sinde anteriol MI ve buna bağlı kardiojenik şok tanısı konularak yapılan anjiografisinde LAD proksimalinde subtotal CXA orta segmentte %80 uzun darlık, RCA distalinde %90 uzun darlık, RPL dal proksimalinde %90 darlık, RPL dal proksimalinde %80 darlık saptandığı, acil şartlarda resüsite edilerek ameliyata alındığı, sanık Prof. Dr. ... tarafından kardiopulmoner by pass eşlilğinde CABGx4 operasyonu yapıldığı, yoğun bakımda takip edildiği, 26/03/2012 günü servise alındığı, 15/04/2012 günü ateşinin yükseldiği enfeksiyon hastalıkları konsültasyonu yapıldığı, antibiyotiğinin düzenlendiği, kültürünün alındığı, 22/04/2012 günü yakınları tarafından beslenmeye çalışırken aspirasyona bağlı solunumunun kötüleşmesi nedeniyle cerrahi yoğun bakıma nakledildiği, 04/05/2012 günü ağızdan beslenmeyi tolere edemediği, PEG açıldığı, 07/05/2012 günü genel durumundaki düzelme nedeniyle yeniden servise alındığı, PEG ile beslenmesi diyetisyen ve gastroenteroloji tarafından takip edildiği, 17/05/2012 günü balgamında fazlalaşma solunum sıkıntısı, idrarda azalma, kan basıcında düşme nedeniyle dahiliye yoğun bakıma alındığı, 18/05/2012 ve 24/05/2012 tarihlerinde ventriküler taşikardi nedeniyle ilaç tedavisi uygulandığı, ritmi normale döndüğü, 28/06/2012 de ritim bozukluğunun ilaca cevap vermediği, iki defa yapılan elektro şokla normale çevrildiği, genel durumunun kötüleştiği, 17/08/2012 günü saat 20:30'da kardiak arrest olduğu, uygulanan CPR’a yanıt vermediği, aynı gün saat 21:45'de vefat ettiği,  Ölenin yakınları tarafından aşamalarda \" ölene yapılan anjiyo sonucunda kalp damarlarının tıkalı olduğu, kalp krizi geçirdiği ve hayati tehlikesinin bulunduğu tespit edilerek acilen kalp ameliyatı olması gerektiğinin söylenmesi üzerine yaptıkları kısa araştırma sonucunda ameliyatı aynı hastanede çalıştıklarını öğrendikleri sanığın yapmasına karar vererek sanık ile irtibat kurarak ameliyatın yapılmasını istediklerini, hastanın özel sağlık sigortasının bulunmasına rağmen sanığın ayrıca 13.000 TL para istediğini, bu parayı vermeyi kabul ettiklerini, aynı gün ölenin kalp ameliyatının sanık tarafından yapılarak yoğun bakım ünitesine alındığını ve 26.01.2012 tarihinden ölümün gerçekleştiği 17.08.2012 tarihine kadar hastanın çoğunlukla yoğun bakımda ve kısmende muhtelif servislerde olmak üzere tedavisine devam edildiğini, bu süre içerisinde gözle görülür şekilde iyileşen hastanın taburcu edilmediğini, tedavinin özel sigortadan para almak için uzatıldığını düşündüklerini, bu süre içerisinde hastanın hastanedeki gereken hijyen kurallarına uyulmadığı için mikrop kapması neticesi 17.08.2012 tarihinde hayatını kaybettiğini, olayda hem ameliyatı gerçekleştiren sanık hemde gerekli hijyen kurallarını sağlamayan diğer hastane görevlilerinin kusurlu olduklarını\" iddia ettikleri, ölenin ameliyat ve tedavisine ilişkin tüm evraklar ile yargılama kapsamında alınan ifadeler bir arada İstanbul Birinci Adli Tıp İhtisas Kuruluna gönderildiği, birbiriyle uyumlu olan ve soruşturma aşamasında İstanbul Birinci Adli Tıp İhtisas Kurulu tarafından düzenlenen 22/05/2013 tarihli bilirkişi raporu ile yargılama aşamasında yine İstanbul Birinci Adli Tıp İhtisas Kurulu tarafından düzenlenen 18/03/2015 tarihli bilirkişi raporlarına göre \"1-Zamanında otopsi yapılarak dokularda makroskopik, mikroskopik ve toksikolojik incelemeler yapılmamış olmakla birlikte adli dosyada kayıtlı bilgilere göre kişinin ölümünün akut anterior MI CABGx4 ameliyatı ve gelişen komplikasyonlar sonucu meydana geldiği,  26/01/2012 günü nefes darlığı ve göğüs ağrısı şikayetleriyle Florence Nightingale hastanesi Acil Servisine gelen çekilen EKG’sinde anterior MI ve buna bağlı kardiojenik şok tanısı konularak yapılan anjio grafisinde LAD proksimalinde subtotal CXA orta segmentte %80 uzun darlık, RCA distalinde %90 uzun darlık, RPL dal Proksimal%90 darlık, RPL dal proksimalinde %80 darlık saptanan acil şartlarda resüsite edilerek ameliyata alınan Prof.Dr. ... tarafından bypass eşliğinde CABGx4 operasyonu yapılan yoğun akımda takip edilen 26/03/2012 günü servise alınan 16/04/2012 günü ateşi yükselen enfeksiyon hastalıkları konsültasyonu yapılan antibiyotikler düzenlenen kültürleri alınan, 22/04/2012 günü yakınları tarafından beslenmeye çalışırken aspirasyona bağlı solunumunun kötüleşmesi nedeniyle cerrahi yoğun bakıma nakledilen 04/05/2012 günü ağızdan beslenmesi tolere edemediği için PEG açılan 07/05/2012 günü genel durumundaki düzelme nedeniyle yeniden servise alınan PEG ile beslenme, diyetisyen ve gastroenteroloji tarafından takip edilen, 17/05/2012 günü balgamında fazlalaşma, solunum sıkıntısı, idrarda azalma,kan basıncında düşme nedeniyle dahiliye yoğun bakıma alınan 18/05/2012 ve 24/05/2012 tarihlerinde ventriküler taşikardi nedeniyle ilaç tedavisi uygulanan ritmi normale dönen 28/06/2012'deki ritim bozulduğu ilaca cevap vermeyince iki defa elektro şokla normal ritme çevrilen genel durumu kötüleşen 17/08/2012 günü şuuru açık oryante, uykuya meyilli olan sabah saat 08:00’de hemoventilasyondan ayrılan easybreatik ile spontan solunuma geçirilen saat 20.20’da asistoli gelişen kardiopulmoner resüsitasyona başlanan hastanın göğüs ağrısı ve nefes darlığı şikayetleriyle Florence Nıgtıngale Hastanesi acil servisine geldiğinde çekilen EKG’sinde anterior MI ve buna bağlı kardiojenik şok tanısı konularak yapılan anjio grafisinde koroner arterlerde darlık saptanarak ameliyatla endikasyonu konulması, by pass eşliğinde CABGx4 operasyonu yapılması ve post operatif takibinin uygun olduğu cihetle kişinin takip ve tedavisine katılan hekimlere ve yardımcı sağlık personeline kusur atfedilemeyeceğinin\" mütalaa edildiği anlaşılmakla,  Tüm dosya içeriğinden, sanığın uyguladığı tıbbi işlemlerin ayrıca ameliyat sonrasındaki takip ve tedavisinin tıp kurallarına uygun olduğu ve takip ile tedavisine katılan hekimlere ve yardımcı sağlık personeline kusur atfedilemeyeceğinin tespit edildiği olayda, olaya uygun düşen bilirkişi raporlarındaki tespitlerin dosya içeriği ile uyumlu olduğu ve bu suretle taksirle öldürme suçunun unsurlarının oluşmadığı; ayrıca kamu görevlisi olmayan ve özel hastane doktoru olmayan sanığın olaya konu tıbbi girişimi özel bir hastanede gerçekleştirmesi karşısında, somut olayda TCK'nın 257. maddesinde tanımlanan ihmali davranışla gerçekleştirilen görevi kötüye kullanma suçu ile TCK'nın 250/2-3 maddelerinde tanımlanan irtikap suçunun da oluşmayacağı anlaşılmakla;  Yapılan yargılama sonunda yüklenen suçların unsurlarının oluşmadığı gerekçeleri gösterilerek mahkemece kabul ve takdir kılınmış olduğundan, katılanlar vekilinin eksik inceleme ile hüküm kurulduğuna, sanığın kusurlu olduğuna ilişkin temyiz itirazlarının reddiyle hükmün isteme uygun olarak ONANMASINA, 13/01/2021 tarihinde oybirliğiyle karar verildi. (¤¤)"
}