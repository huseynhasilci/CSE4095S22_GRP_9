{
    "Dairesi": "1.Ceza Dairesi",
    "Mahkemesi": "",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m. 38, 39, 81) (5271 S. K. m. 223)  Dava ve Karar: Sanık ... hakkında oğlu olan sanık ...’ı kasten öldürmeye azmettirme suçundan kurulan hükümde, TCK’nin 38/2. maddesinin uygulanması gerektiğinin gözetilmemesi bu madde ile yapılacak uygulamada temel cezanın değişmemesi nedeni ile sonuca etkili olmadığından bozma nedeni yapılmamıştır.  Sanık ... hakkında maktul ...'ye yönelik kasten öldürme suçundan TCK'nin 81. maddesi uyarınca 25 yıl hapis cezası, sanık ... hakkında maktul ...'ye yönelik kasten öldürmeye azmettirme suçundan TCK'nin 38. maddesi delaletiyle 81. uyarınca 25 yıl hapis cezası ile cezalandırılmalarına, sanık ... ile suça sürüklenen çocuk ... hakkında ise maktul ...'ye yönelik nitelikli kasten öldürme suçundan CMK'nin 223/2-e maddesi uyarınca ayrı ayrı beraatlarına dair ... 1. Ağır Ceza Mahkemesince kurulan hükümlere yönelik olarak sanıklar ... müdafileri ile katılan ... vekili tarafından istinaf başvurusunda bulunulması üzerine, istinaf başvurularının esastan reddine dair İstanbul Bölge Adliye Mahkemesi 1. Ceza Dairesinin dosya üzerinden inceleme yaparak verdiği 05/02/2020 gün ve 2019/1555 esas, 2020/136 karar sayılı kararında, eleştiri ve bozma sebebi dışında bir isabetsizlik bulunmadığı anlaşılmakla; anılan karara karşı süresi içerisinde temyiz talebinde bulunan sanık ... müdafinin haksız tahrik hükümlerinin uygulanması gerektiğine, sanık ... müdafinin sübuta, katılan ... vekilinin sanıklar ...'in suçunun vasfına yönelen ve yerinde görülmeyen sair temyiz itirazlarının reddiyle,  1)Sanık ... hakkında maktul ...'ye yönelik kasten öldürme, sanık ... hakkında maktul ...'ye yönelik kasten öldürmeye azmettirme suçundan mahkumiyetine ilişkin İstanbul Bölge Adliye Mahkemesi 1. Ceza Dairesinin esastan red kararına yönelik temyiz itirazının tebliğnamedeki düşünce gibi ESASTAN REDDİNE,  2)Sanık ... ve suça sürüklenen çocuk ... hakkında, maktul ... ye yönelik nitelikli kasten öldürme suçundan kurulan beraat hükümleri yönünden yapılan incelemede;  Oluşa ve dosya kapsamına göre; olayın başından beri sanıklar ... ve ... ile birarada olan sanık ... ve suça sürüklenen çocuk ... ... ...'ın, sanık ...’ın av tüfeği fişeği satın aldığını gördükleri ve sanık ...'in oğlu sanık ...’a \"git ...’yi vur\" şeklindeki talimatını duydukları bu durumda sanık ...’ın maktule yönelik bir eylemde bulunacağını bilmelerine rağmen maktul ile buluşmayı kararlaştırdıkları yere birlikte giderek, eylemin hazırlık aşamasında ve işlenmesi sırasında eylemi gerçekleştiren sanık ...’ın yanında yer alıp manevi destek ve cesaret vererek suç işleme kararını kuvvetlendirdikleri bu şekilde maktulün öldürülmesi eylemine TCK’nin 39/2-c maddesi kapsamında yardım eden sıfatıyla katıldıkları nazara alınarak mahkumiyetlerine karar verilmesi yerine beraatlerine karar verilmesi,  Sonuç: Katılan ... vekilinin temyiz itirazları bu nedenlerle yerinde görülmüş olduğundan hükümlerin BOZULMASINA, CMK’nin 304/2-a maddesi uyarınca dosyanın ... 1. Ağır Ceza Mahkemesine, Yargıtay ilamının bir örneğinin İstanbul Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 19/01/2021 gününde oybirliği ile karar verildi. (¤¤)"
}