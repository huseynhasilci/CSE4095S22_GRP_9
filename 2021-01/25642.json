{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " İftira, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanıklar ve müdafileri",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  1-Sanık ... hakkında iftira suçundan kurulan mahkumiyet hükmüne yönelik sanık ve sanık müdafii tarafından yapılan temyiz itirazlarının incelenmesinde;  Tek bir fiil ile birden fazla mağdur ve katılana yönelik iftira suçunu işlediği anlaşılan sanığın cezasında, zincirleme suç hükümlerine göre TCK.nın 43. maddesi gereğince artırım yapılması gerektiğinin gözetilmemesi suretiyle eksik ceza tayini aleyhe temyiz olmadığından bozma nedeni yapılmamıştır.  Gerekçeli karar başlığında suç tarihinin ''10.12.2014'' yerine ''09.12.2014'' yazılması mahallinde düzeltilebilir yazım hatası kabul edilmiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre sanığın; somut bir nedene dayanmayan; sanık müdafinin ise suçun kanuni unsurlarının oluşmadığına ve suçu işlemediğine yönelik yerinde görülmeyen temyiz itirazlarının reddiyle hükmün ONANMASINA,  2-Sanıklar ... ve ...'nun katılan ...'ye yönelik kasten yaralama suçlarından kurulan mahkumiyet hükümlerine yönelik sanıklar ve sanıklar müdafii tarafından yapılan temyiz itirazlarının incelenmesinde;  Ceza Genel Kurulu'nun 25.10.2018 tarih, 2018/4-394 Esas, 2018/478 Karar sayılı ilamında; daha önce usulüne uygun şekilde yerine getirilmiş olan uzlaştırma girişimine dair işlemlerin geçerli olduğunun belirtildiği; somut olayda ise; sanıklara atılı basit kasten yaralama suçunun, suç tarihi itibariyle uzlaştırma kapsamında kaldığı, sanık ve katılanın yalnızca ceza infaz koruma görevlileri tarafından yapılan idari soruşturma esnasında uzlaşmak istemediklerini beyan ettikleri,bu nedenle taraflara soruşturma veya kovuşturma aşamasında usulüne uygun uzlaşma teklifinde bulunulmadığının anlaşılması karşısında; sanıklar ile katılan arasında 6763 sayılı Kanun ile değişik 5271 sayılı CMK'nın 253. ve 254. maddeleri gereğince uzlaştırma işlemi yapılıp sonucuna göre sanığın hukuki durumunun değerlendirilmesinde zorunluluk bulunması;  Bozmayı gerektirmiş, sanıklar ve müdafilerinin temyiz itirazları bu itibarla yerinde görülmüş olduğundan sair yönleri incelenmeyen hükümlerin 5320 sayılı Yasanın 8/1. maddesi gereğince uygulanması gereken 1412 sayılı CMUK.nın 321. maddesi uyarınca BOZULMASINA, 14.01.2021 gününde oybirliğiyle karar verildi."
}