{
    "Dairesi": "8.Hukuk Dairesi",
    "Mahkemesi": "İcra Hukuk Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " İstihkak",
    "Birinci Mahkemesi": "",
    "ictihat": "       İlk Derece Mahkemesince verilen hükmün davalı üçüncü kişi vekili tarafından istinaf edilmesi üzerine İstanbul Bölge Adliye Mahkemesi 21. Hukuk Dairesince istinaf başvurusunun reddine karar verilmiş, Bölge Adliye Mahkemesi kararının davalı vekili tarafından temyiz edilmesi üzerine Dairemizce Bölge Adliye Mahkemesi kararı kaldırılarak İlk Derece Mahkemesi kararının bozulmasına karar verilerek, dosya İlk Derece Mahkemesine gönderilmiştir. İlk Derece Mahkemesince bozmaya uyularak verilen karar, temyiz kanun yoluna tabi olduğundan karar davacı vekili tarafından temyiz edilmiş ve Dairemizce hükmün onanmasına karar verilmiş,davacı alacaklı vekili tarafından karara karşı bu kez karar düzeltme kanun yoluna başvurulmuştur.       6100 Sayılı Kanun'a 6217 Sayılı Kanun'la ilave edilen Geçici 3. maddenin (1.) bendinde bölge adliye mahkemelerinin göreve başlama tarihinden önce verilen kararlar hakkında, kesinleşinceye kadar 1086 Sayılı Kanun'un 26.09.2014 tarihli ve 5236 Sayılı Kanunla yapılan değişiklikten önceki 427 ila 454. madde hükümlerinin uygulanmasına devam olunacağı hükme bağlanmış, HMK'de Yargıtay kararlarına karşı karar düzeltme yolu düzenlenmemiştir.  Üç dereceli yargılama sistemine geçiş ile karar düzeltme yolu kaldırıldığından davacı vekilinin karar düzeltme istemine ilişkin başvuru dilekçesinin REDDİNE, peşin alınan temyiz harcının istek halinde temyiz edene iadesine, 28.01.2021 tarihinde oy birliğiyle karar verildi."
}