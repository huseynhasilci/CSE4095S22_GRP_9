{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi ile birlikte silahla tehdit, yaralama, hakaret, tehdit, genel güvenliğin kasten tehlikeye sokulması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  A-Sanıklar ... ve ... hakkında genel güvenliği kasten tehlikeye sokma suçundan verilen ayrı ayrı beraat hükümlerine yönelik temyizde;  Şikayetçi ...'ın genel güvenliği kasten tehlikeye sokma suçlarından doğrudan zarar görmediği ve bu nedenle davaya katılma hakkı bulunmadığı halde mahkemece Kanuna aykırı gerekçeyle kamu davasına katılan olarak kabulünün, şikayetçinin bu niteliği ve dolayısıyla Kanun yoluna başvurmak hak ve yetkisini kazandırmadığı anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca şikayetçi ... vekilinin tebliğnameye aykırı olarak, TEMYİZ İSTEĞİNİN REDDİNE,  B-Sanıklar ..., ..., ..., ..., ..., ..., ..., ..., ... hakkında tehdit, yaralama ve hakaret, sanıklar ... ve ... hakkında hakaret suçlarından kurulan ayrı ayrı beraat hükümlerine yönelik temyize gelince;  Temyiz isteklerinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Eylemlere ve yükletilen suçlara yönelik katılan Hasan Çınar vekilinin temyiz iddiaları yerinde görülmediğinden, tebliğnameye uygun olarak, TEMYİZ DAVASININ ESASTAN REDDİYLE HÜKÜMLERİN ONANMASINA,  C-Sanık ... hakkında birden fazla kişi ile birlikte silahla tehdit ve yaralama suçlarından kurulan mahkumiyet hükümlerinin temyizine gelince;  Başkaca nedenler yerinde görülmemiştir.  Ancak;  1)Sanık ...'nun savunmasında; olay günü Sedat Taşdemir'in sevk ve idaresindeki araçla gittikleri sırada trafik ışıklarında katılan ... ile karşılaştıklarını, katılanın kendilerine hakaret ettiğini, oradan ayrıldıklarını, bir buçuk saat sonra katılanın aracını çay evinin önünde görünce konuşmak için çay evine girdiklerini, katılanın kendilerini görünce tekrar hakaret ettiğini ve biber gazı sıktığını beyan etmesi karşısında, olayın çıkış nedeni ve gelişmesi değerlendirilerek sonucuna göre sanık hakkında birden fazla kişi ile birlikte silahla tehdit ve yaralama suçları yönünden TCK’nın 29. maddesinde düzenlenen haksız tahrik hükümlerinin uygulanıp uygulanmayacağının tartışılmaması,  2)Anayasa Mahkemesi'nin 24.11.2015 günü, Resmi Gazete'de yayınlanarak yürürlüğe giren 08.10.2015 gün ve 2014/140 esas, 2015/85 sayılı TCK'nın 53. maddesinin bazı bölümlerinin iptaline ilişkin kararının yeniden değerlendirilmesi zorunluluğu,  Bozmayı gerektirmiş, sanık ...'nun temyiz itirazları bu nedenle yerinde görülmüş olduğundan, tebliğnameye uygun olarak HÜKÜMLERİN BOZULMASINA, bozma kararının 1412 sayılı, CMUK'nın 325. maddesi gereğince hakkında hükmün açıklanmasının geri bırakılmasına dair karar verilen sanık ...'e hükmün açıklanması halinde sirayet ettirilmesine, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 11/01/2021 tarihinde oy birliğiyle karar verildi."
}