{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Başkasına ait kimlik veya kimlik bilgilerinin kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  ...Ağır Ceza Mahkemesi’nin 2005/115 Esas, ...1. Sulh Ceza Mahkemesi’nin 2005/353 Esas ve 2008/498 Esas, ... Sulh Ceza Mahkemesi’nin 2002/249 Esas, ... 6. Asliye Ceza Mahkemesi’nin 2004/819 Esas, Kaş Asliye Ceza Mahkemesi’nin 2006/133 Esas, ...3. Asliye Ceza Mahkemesi’nin 2010/696 Esas,... Ağır Ceza Mahkemesi’nin 2009/156 Esas ve ...2. Ağır Ceza Mahkemesi’nin 2009/29 Esas sayılı dosyalarında, suç tarihleri arasındaki zaman farkı nazara alındığında; sanığın yenilenen kasıt ile gerçekleştirdiği eylemlerin ayrı ve bağımsız birer suç oluşturduğu gözetilmeden zincirleme şeklinde işlenen tek suçtan hüküm kurulması, aleyhe temyiz olmadığından bozma nedeni yapılmamıştır.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine göre sanığın sair temyiz itirazlarının reddine, ancak;  1-Gerekçeli karar başlığında suç adının “başkasına ait kimlik veya kimlik bilgilerinin kullanılması” yerine “iftira” olarak yazılması,  2- Mahkemece sanığın aynı suç işleme kararının icrası kapsamında Kanunun aynı hükmünü değişik zamanlarda birden fazla kez ihlal ettiği kabul edilmesine karşın, hükmolunan cezadan zincirleme suç hükümleri gereğince arttırım yapılırken uygulama maddesinin TCK’nın 43/1 maddesi yerine TCK’nın 43/2. maddesi olarak gösterilmesi,  Yasaya aykırı ise de, yeniden yargılama yapılmasını gerektirmeyen bu hususların, 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesi gereğince düzeltilmeleri mümkün bulunduğundan, gerekçeli karar başlığında “iftira” olarak yazılı suç adının “başkasına ait kimlik veya kimlik bilgilerinin kullanılması” olarak düzeltilmesi ve hükmün 2. fıkrasındaki “43/2” ibaresinin çıkarılarak yerine 43/1. yazılması suretiyle sair yönleri usul ve yasaya uygun olan hükmün DÜZELTİLEREK ONANMASINA, 27.01.2021 gününde oybirliğiyle karar verildi."
}