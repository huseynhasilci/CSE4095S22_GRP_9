{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık ... hakkında TCK'nın 158/1-d, 62, 52 ve 53. maddeleri gereğince mahkumiyet (2 kez)  Sanık ... hakkında TCK'nın 204/1, 62 ve 53. maddeleri gereğince mahkumiyet (2 kez)  Sanık ... hakkında TCK'nın 158/1-d, 62, 52 ve 53. maddeleri gereğince mahkumiyet (2 kez)  Sanık ... hakkında TCK'nın 204/1, 62 ve 53. maddeleri gereğince mahkumiyet (2 kez )    Sanıkların nitelikli dolandırıcılık ve resmi belgede sahtecilik suçlarından mahkumiyetine ilişkin hükümler sanık ... müdafii ve sanık ... tarafından temyiz edilmekle dosya incelenerek gereği düşünüldü:  Sanık ... müdafii yerel mahkeme hükmünü duruşma talepli olarak temyiz etmiş ise de verilen ceza miktarlarına göre, 5320 sayılı Kanunun 8. maddesi uyarınca uygulanması gereken 1412 sayılı Kanunun 318. maddesi gereğince duruşma isteminin reddiyle yapılan incelemede;  Sanık ...’nün oto galericilik yaptığı, katılan ...’in bu galeriye kendisine ait ..... plakalı aracı 7.500 TL karşılığında takasa verip 8.000 TL de fark ödeyerek karşılığında ... plakalı aracı 18/01/2007 tarihinde aldığı, bu satıştan iki yıl sonra borçlusu ..., alacaklısı ... olan, 15.500 TL tutarında bir senedin sanık ... tarafından sanık ...'e, bu sanığın da senedi temyiz dışı sanık ...'e ciro etmesi sonucu temyiz dışı sanık ... tarafından katılana karşı icra takibi başlatıldığı,  Yine katılan ...'in de sanık ...'den ... plakalı aracı 10.450 TL bedel ile 06.11.2007 tarihinde satın aldığı, aracın arızalı çıkması nedeniyle aracı iade ettiği, 4.300 TL fark ödeyerek.... plakalı aracı 09.11.2007 tarihinde resmen aldığı, bu işlemlerden yaklaşık bir yıl sonra borçlusunun katılan ..., alacaklısının sanık ..., bedelin 10.000 TL olduğu bir senedin sanık ... tarafından sanık ...'e, bu sanığın da senedi temyiz dışı sanık ...'e ciro etmesi sonucu temyiz dışı sanık ... tarafından katılana karşı icra takibi başlatıldığı, sanık ...'nün katılanlardan araç satışı sırasında hile ile senet alarak tahsil etmek amacıyla bu senetleri birlikte hareket ettiği diğer sanıklara verdiği, bu suretle sanıkların katılanlara karşı ayrı ayrı nitelikli dolandırıcılık ve resmi belgede sahtecilik suçlarını işledikleri iddia olunan somut olayda; sanıkların savunması, katılan beyanları, tanık anlatımları, bilirkişi raporu ve tüm dosya kapsamı birlikte değerlendirildiğinde sanıkların mahkumiyetine ilişkin mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık ... müdafii ve sanık ...'in üzerlerine atılı suçları işlemediklerine ilişkin yerinde görülmeyen temyiz itirazlarının reddi ile hükümlerin ONANMASINA, 26/01/2021 tarihinde oybirliğiyle karar verildi."
}