{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma,Güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1-Sanık hakkında hizmet nedeniyle güveni kötüye kullanma suçundan,  a) Mağdur ...'ye yönelik eylemi nedeniyle, TCK'nın 155/2,168/1,50/1-a ve 52/2 maddeleri uyarınca mahkumiyet  b) Katılan ...'e yönelik eylemi nedeniyle, TCK'nın 155/2,50/1-a ve 52/2 maddeleri uyarınca mahkumiyet  2-Mağdur ...’ye yönelik eylemi nedeniyle,TCK’nın 73/4 ve CMK’nın 223/8 maddesi uyarınca kamu davasının düşürülmesine    Sanık hakkında mağdur ... ile katılan ...’e yönelik eylemleri nedeniyle hizmet nedeniyle güveni kötüye kullanma suçundan sanığın mahkumiyetine; mağdur ...’ye yönelik eylemi nedeniyle güveni kötüye kullanma suçundan sanık hakkında kamu davasının düşmesine yönelik karar, sanık müdafisi tarafından temyiz edilmekle dosya incelenerek gereği düşünüldü;  1-Sanık hakkında mağdur ...’ye yönelik eylemi nedeniyle güveni kötüye kullanma suçundan verilen kamu davasının düşmesine yönelik karara yapılan temyiz başvurusunun incelenmesinde;  Kuyumculuk yapan sanığın, mağdurun altınlarını işyerinde bulunan kasasında saklamak amacıyla teslim alması nedeniyle aralarında hizmet ilişkisi bulunmadığı, bu nedenle sanığın eyleminin TCK 155/1 maddesinde düzenlenen güveni kötüye kullanma suçunu oluşturduğu, bu suçun ise şikayete tabi olduğu mağdurun ise sanıktan şikayetçi olmadığı anlaşıldığından, mahkemenin şikayet yokluğundan düşmesine ilişkin kararında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafisinin sair temyiz itirazlarının reddine, ancak;  Sanık hakkındaki kamu davasının CMK'nın 223/8. maddesi uyarınca şikayet yokluğu nedeniyle ‘’düşmesine’’ hükmedilmesi gerekirken, ‘’düşürülmesi’’ denilmek sureti ile hüküm kurulması,  Bozmayı gerektirmiş, sanık müdafisinin temyiz itirazları bu nedenle yerinde görülmüş olduğundan, hükmün 5320 sayılı Kanun'un 8. maddesi uyarınca uygulanması gereken CMUK'nın 321.maddesi gereğince BOZULMASINA; fakat, bu aykırılığın yeniden yargılama yapılmaksızın aynı Kanun'un 322.maddesi uyarınca düzeltilmesi mümkün bulunduğundan; hüküm fıkrasından “düşürülmesine’’ ibaresinin çıkarılıp, yerine ‘’düşmesine’’ ibaresinin eklenmek suretiyle hükmün DÜZELTİLEREK ONANMASINA,  2-Sanık hakkında mağdur ... ile katılan ...’e yönelik eylemleri nedeniyle hizmet nedeniyle güveni kötüye kullanma suçundan verilen mahkumiyet hükümlerine yönelik yapılan temyiz başvurusunun incelenmesinde;  Sanığa yüklenen ve 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Bozmayı gerektirmiş, sanık müdafisinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA, 14/01/2021 tarihinde oybirliğiyle karar verildi."
}