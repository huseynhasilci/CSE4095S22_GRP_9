{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet, hükmün açıklanmasının geri bırakılması    A) Sanık ... hakkında resmi belgede sahtecilik suçundan verilen hükmün açıklanmasının geri bırakılması kararına yönelik sanık müdafinin temyiz taleplerinin incelenmesinde;  Hükmün açıklanmasının geri bırakılmasına ilişkin kararların 5560 sayılı Kanun ile değişik 5271 sayılı CMK'nin 231/12. maddesi uyarınca temyizi mümkün olmayıp itiraz yoluna tabi olduğundan; sanık müdafinin temyiz talebinin itiraz dilekçesi olarak kabulü ile merciinde incelenmek üzere dosyanın incelenmeksizin mahalline İADESİNE,  B) Sanık ... hakkında resmi belgede sahtecilik suçundan verilen mahkumiyet kararlarına karşı sanık müdafinin temyiz taleplerinin incelenmesinde;  TCK’nin 53. maddesinin uygulanmasında Anayasa Mahkemesi’nin 08.10.2015 tarih, 2014/140 esas ve 2015/85 karar sayılı iptal kararının infaz aşamasında gözetilmesi mümkün görülmüştür.  Yargılama sürecindeki işlemlerin hukuka uygun olarak yapıldığı, iddia ve savunmada ileri sürülen görüşler ile delillerin gerekçeli kararda gösterilip tartışılarak değerlendirildiği, vicdanî kanının deliller ve dosyadaki bilgilerle uyumlu olarak kesin verilere dayandırıldığı, fiilin sanık tarafından gerçekleştirildiğinin saptandığı, fiile uyan suç tipi ile yaptırımların doğru biçimde belirlenip uygulandığı, kurulan hükümlerde bir aykırılık bulunmadığı anlaşılmış; sanık müdafinin temyiz talepleri yerinde görülmediğinden hükmün ONANMASINA,  C) Sanık ... hakkında resmi belgede sahtecilik suçundan verilen mahkumiyet kararlarına karşı sanık müdafinin temyiz taleplerinin incelenmesinde;  Sanık ... hakkında resmi belgede sahtecilik suçundan açılan kamu davasında sanığın savunmalarında; ''sanık ... babamın amcasının oğlu olmaktadır, ...'un üzerinde benim kimliğim çıkmıştır bu kimlik benden habersiz olarak alınmıştır kimlik gerçektir sahte değildir, bu kimlik benim kimliğimin fotokopisi alınarak çıkartılmış ancak benim bundan bilgim bulunmamaktadır suçsuzum beraatime karar verilsin\" şeklinde beyanda bulunduğu, inceleme dışı sanık ...'un da savunmalarında sanık ...'in resmi belgede sahtecilik suçundan haberi olmadığını, sanık ...'nın habersiz bir şekilde kimlik fotokopisini ele geçirerek yapmış olabileceğini, sanık ...'nın da beyanlarında sanık ...'in olayla ilgisi olmadığı yönünde beyanlarda bulunmuş olması karşısında, sanık ...'in somut olayda herhangi bir iştirakinin ve bilgisinin olduğuna dair mahkumiyetine yeterli kesin, somut ve her türlü şüpheden uzak delil elde edilemediği anlaşıldığından, sanığın beraati yerine mahkumiyetine karar verilmesi,  Yasaya aykırı, sanık müdafinin temyizi bu nedenlerle yerinde görülmüş olduğundan, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca hükmün BOZULMASINA, 11.01.2021 tarihinde oy birliği ile karar verildi."
}