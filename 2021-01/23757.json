{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nin 81/1, 35/2, 29/1, 62/1, 53, 54. maddeleri gereğince 6 yıl 3 ay hapis cezası.      TÜRK MİLLETİ ADINA    Toplanan deliller karar yerinde incelenip, sanık ...'nın, katılan ...'a yönelik kasten öldürmeye teşebbüs suçunun sübutu kabul, tahrike ve takdire ilişkin cezayı azaltıcı sebeplerin nitelik ve derecesi takdir kılınmış, savunması inandırıcı gerekçelerle reddedilmiş, incelenen dosyaya göre bozma üzerine verilen hükümde, bozma nedenleri dışında bir isabetsizlik görülmemiş olduğundan, sanık müdafinin, kast yokluğuna, vasfa ve meşru müdafaaya yönelen ve yerinde görülmeyen temyiz itirazlarının reddine  Ancak;  Oluşa ve dosya kapsamına göre, sanığın çıkan tartışmada, suç tarihinde 18 yaşından küçük olan katılanı kalbe nafiz, hayati tehlike geçirmesine neden olacak şekilde bıçakladığı olayda;  Sanığın \"çocuğu kasten öldürmeye teşebbüs\" suçundan TCK'nin 82/1-e,35 maddeleri uyarınca cezalandırılması gerektiği gözetilmeden, suç niteliğinde yanılgıya düşülerek, yazılı biçimde \"kasten öldürmeye teşebbüs\" suçundan cezalandırılmasına karar verilmesi,  Kabule göre de;  Teşebbüs nedeniyle 9 yıldan 15 yıla kadar hapis cezası öngören TCK'nin 35. maddesi ile uygulama yapıldığı sırada meydana gelen zarar ve tehlikenin ağırlığı birlikte değerlendirilerek alt ve üst sınırlar arasında makul bir ceza tayini yerine yazılı şekilde alt sınıra yakın hapis cezası belirlenmesi suretiyle eksik ceza tayini,  Bozmayı gerektirmiş olup, katılanın temyiz itirazları bu nedenle yerinde görüldüğünden, hükmün tebliğnamedeki düşünceye aykırı olarak BOZULMASINA, 13/01/2021 gününde oy birliği ile karar verildi."
}