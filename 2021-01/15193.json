{
    "Dairesi": "3.Ceza Dairesi",
    "Mahkemesi": " Mudanya 1. Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Sanık hakkında hüküm kurulurken, 5237 sayılı TCK'nin 86/2 maddesi uyarınca tayin edilen ''6 ay'' hapis cezası üzerinden, suçun silahla işlenmesi nedeniyle aynı Kanunun 86/3-e maddesi uyarınca yapılan yarı orandaki artırım sonucu bulunan ''9 ay'' hapis cezası ve TCK'nin 35. maddesi uyarınca yapılan 1/4 oranındaki indirim sonucunda ''6 ay 22 gün'' hapis cezasına hükmedilmesi yerine, yazılı biçimde ''7 ay 15 gün'' hapis cezasına hükmedilmesi,  2) Tekerrüre esas başkaca mahkumiyeti bulunmayan sanığın mükerrirliğe esas kabul edilen mahkumiyetinin, 5237 sayılı TCK'nin 191/1. maddesinde düzenlenen \"kullanmak için uyuşturucu madde bulundurmak\" suçuna ilişkin olduğu, ancak anılan hükmün kesinleşmesinden sonra 6217 sayılı Kanun'un 20. maddesi ve 6545 sayılı Kanun'un 68. maddesi ile 5237 sayılı TCK'nin 191. maddesinde yapılan değişiklikler üzerine TCK'nin 7. maddesi uyarınca uyarlama yargılaması yapılıp yapılmadığının mahkemesinden sorulması, yapılmamışsa uyarlama yargılaması yapıldıktan sonra verilen ve kesinleşen hükmün tekerrüre esas olup olmadığı araştırılıp, sonucuna göre sanık hakkında tekerrür hükümlerinin uygulanıp uygulanmayacağının değerlendirilmesi gerektiğinin gözetilmemesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 26.01.2021 gününde oy birliğiyle karar verildi."
}