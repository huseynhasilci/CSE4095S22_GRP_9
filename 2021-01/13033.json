{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Bilişim sistemleri, banka veya kredi kurumlarının araç olarak kullanılması suretiyle dolandırıcılık ve müstehcenlik suçlarından şüpheliler ... ..., ...ve meçhul şahıs haklarında yapılan soruşturma esnasında, suç yeri itibarıyla dosyanın Turhal Cumhuriyet Başsavcılığına gönderilmesine dair İnegöl Cumhuriyet Başsavcılığının 28/01/2020 tarihli ve 2019/7566 soruşturma, 2020/67 sayılı yetkisizlik kararını müteakip, bu kez suç yeri bakımından dosyanın İnegöl Cumhuriyet Başsavcılığına gönderilmesine ilişkin Turhal Cumhuriyet Başsavcılığınca verilen 17/03/2020 tarihli ve 2020/378 soruşturma, 2020/58 sayılı yetkisizlik kararı üzerine, İnegöl Cumhuriyet Başsavcılığının yetkili savcılık olarak belirlenmesine dair mercii Tokat 1. Ağır Ceza Mahkemesinin 21/04/2020 tarihli ve 2020/397 değişik iş sayılı kararı aleyhine, Yüksek Adalet Bakanlığınca verilen 22/09/2020 gün ve 94660652-105-16-9643-2020-Kyb sayılı kanun yararına bozma talebine dayanılarak soruşturma dosyası Yargıtay Cumhuriyet Başsavcılığının 26/10/2020 gün ve 2020/86691 sayılı tebliğnamesiyle Dairemize gönderilmekle okundu.  Kanun yararına bozma isteyen tebliğnamede;  Benzer bir olay sebebiyle Yargıtay 15. Ceza Dairesinin 26/11/2018 tarihli ve 2018/7341 esas, 2018/8480 karar sayılı ilâmında \"....Dairemizin 15.10.2018 tarih ve 2018/5833-6672 sayılı ilamı ile istikrar kazanmış daha birçok kararında da belirtildiği üzere, menfaat konusu paranın çekildiği yerde dolandırıcılık suçu tamamlanacağından yetkili yerin de bu doğrultuda belirlenmesi gerektiği....\" şeklinde belirtildiği üzere, suç yerinin paranın çekildiği veya menfaatin temin edildiği yer olacağı, somut olayda, müştekinin www.sahibinden.com isimli internet sitesinde araç satışına ilişkin gördüğü ilan üzerine ilanı veren kişi ile iletişime geçtiği ve kendisini Deniz Çiçek Söğüt olarak tanıttığı, kendisinden 250,00 Türk lirası kapora istemesi üzerine şüpheli Deniz Kasım ... adına EFT yoluyla şüphelinin hesabına gönderilen 250,00 Türk lirası tutarındaki paranın 125,00 Türk lirasının Tokat/Turhal adresinde bulunan Akbank'a ait 601 ID numaralı Turhal Şubesi 1 adlı ATM cihazından çekildiğinin anlaşılması karşısında, Turhal Cumhuriyet Başsavcılığının yetkili olduğu gözetilmeden, yazılı şekilde karar verilmesinde isabet görülmemiştir.  5271 Sayılı Ceza Muhakemesi Kanunu’nun 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  Soruşturma dosyasına konu olayda, müştekinin 250 TL parayı şüphelinin Akbank Eyüp/İstanbul nezdinde bulunan banka hesabına gönderdiği ve paranın şüpheli tarafından çekilmeyip hesabında bulunduğunun Akbank'ın 25/09/2019 tarihli cevap yazısından anlaşılması karşısında, haksız menfaatin temin edildiği yerin İstanbul Cumhuriyet Başsavcılığı yargı çevresinde kaldığı gözetilmeden, yazılı şekilde karar verilmesinde isabet bulunmadığından, Tokat 1. Ağır Ceza Mahkemesinin 21/04/2020 tarih ve 2020/397 D.İş sayılı kararının 5271 sayılı CMK'nın 309. maddesi gereğince BOZULMASINA, aynı maddenin 4. fıkrasının (a) bendi uyarınca müteakip işlemlerin mahallinde mahkemesince yerine getirilmesine, 25/01/2021 tarihinde oybirliğiyle karar verildi."
}