{
    "Dairesi": "2.Hukuk Dairesi",
    "Mahkemesi": " Ankara Bölge Adliye Mahkemesi 28. Hukuk Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Boşanma",
    "Birinci Mahkemesi": "",
    "ictihat": "     Taraflar arasındaki davanın yapılan muhakemesi sonunda bölge adliye mahkemesi hukuk dairesince verilen, yukarıda tarihi ve numarası gösterilen hüküm davalı erkek tarafından temyiz edilmekle, evrak okunup gereği görüşülüp düşünüldü:  İlk derece mahkemesince davalı erkeğin boşanmayı gerektiren kusurlu bir davranışı kanıtlanamadığından davanın reddine karar verilmiştir. Davacı kadının istinaf kanun yoluna başvurması üzerine, bölge adliye mahkemesince davalı erkeğin boşanmaya neden olan olaylarda tam kusurlu bulunması nedeniyle davanın kabulü ile tarafların boşanmalarına karar verilmiş ise de; davalı erkeğe kusur olarak yüklenen vakıalardan sonra taraflar biraraya gelmiş ve 06.08.2020 tarihinde ortak çocukları Beril Rana doğmuştur. Bu nedenle davalı erkeğe yüklenen kusurların affedildiği en azından hoşgörü ile karşılandığı ve erkeğe kusur olarak yüklenemeyeceği anlaşılmaktadır. Gerçekleşen bu durum karşısında, davalı erkeğin boşanmayı gerektiren kusurlu bir davranışı kanıtlanamadığından davanın reddi gerekirken, yazılı şekilde davanın kabulüne karar verilmesi doğru olmamış ve bozmayı gerektirmiştir.  SONUÇ:Temyiz edilen hükmün yukarıda gösterilen sebeple BOZULMASINA, temyiz peşin harcının istek halinde yatırana geri verilmesine, dosyanın ilgili bölge adliye mahkemesi hukuk dairesine gönderilmesine oybirliğiyle karar verildi. 25.01.2021 (Pzt.)"
}