{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 51, 52, 53. maddeleri gereğince mahkumiyet      Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Sanık ve temyiz dışı sanıklar...ve ...’in, tanık...'ın Yeni....adresinde bulunan iş yerini şifahi sözleşme ile kiralayarak \"Körfez İnş. San. ve Tic. Ltd. Şti\" adı altında sahte isim ve namla faaliyet göstermeye başladıkları, müşteri olarak gelen katılanın ev satın almak istemesi üzerine temyiz dışı sanık ...'nın kendisini...olarak tanıtıp, Sultan Murat Mahallesi.... adresindeki daireyi gösterdiği, daha sonra katılanın sanıklarla pazarlık yaparak anlaşmaya vardığı, 42.000 TL elden vererek satış sözleşmesi düzenledikleri, ancak sanık ve temyiz dışı sanıkların faaliyet gösterdikleri iş yerini kapatıp ortadan kayboldukları, sanığın bu suretle üzerine atılı suçu işlediğinin iddia edildiği olayda; sanık savunması, katılan beyanı, \"Körfez İnş. San. ve Tic. Ltd. Şti\" şirket kaydının olmadığına dair İstanbul Ticaret Sicil Memurluğu'nun cevabi yazısı, tarafların uzlaşamadıklarına dair uzlaştırma raporu ile tüm dosya kapsamından sanığın atılı suçu işlediğine ilişkin mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın temyiz itirazlarının reddi ile hükmün ONANMASINA, 27/01/2021 tarihinde oybirliğiyle karar verildi."
}