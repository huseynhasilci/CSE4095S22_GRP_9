{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten Yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet      Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  Dairemizin 10/12/2019 Tarih, 2019/14641 Esas, 2019/22684 Karar sayılı ilamının birinci bendindeki \"İddianamede, suçta kullanılan ve emanet eşya makbuzuna kaydedilen jopun 5237 sayılı Kanun'un 54. maddesi gereğince müsaderesi konusunda bir talep bulunmadığı halde CMK'nin 226/2. maddesi uyarınca ek savunma hakkı tanınmadan müsadere kararı verilmesi\" sebebine dayanan bozmaya; yerel mahkeme tarafından uyulup uyulmayacağı hususunda karar verilmediği ve bozma gereğinin yerine getirilmesi noktasında müsadere yönünden sanığa ek savunma hakkında tanınmadan, duruşma gününü bildirir davetiyeye TCK'nın 54. maddesinin uygulanması ihtimaline karşı ek savunmada bulunması gerektiği yönünde yazılan ihtarla yetinilerek hüküm kurulması suretiyle Avrupa İnsan Hakları Mahkemesinin (Pelissier ve Sassi/Fransa, No: 25444/94, P. 67, Sadak ve diğerleri/Türkiye No: 29900/96, 29901/96, 29902/96, 29903/96, 17.07.2001) kararlarında belirtildiği üzere, Avrupa İnsan Hakları Sözleşmesinin “Adil yargılanma hakkı” başlıklı 6. maddesine, Türkiye Cumhuriyeti Anayasası'nın “Hak arama hürriyeti” başlıklı 36. maddesine ve CMK’nin 226. maddesine muhalefet edilerek sanığın savunma hakkının kısıtlanması,  Bozmayı gerektirmiş, sanığın temyiz sebepleri bu itibarla yerinde görülmüş olduğundan, hükmün bu sebepten 6723 sayılı Kanun'un 33. maddesi ile değişik 5320 sayılı Kanun'un 8/1 maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 26.01.2021 gününde oy birliğiyle karar verildi."
}