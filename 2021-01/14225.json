{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Hizmet nedeniyle güveni kötüye kullanma suçundan sanık beraatine ilişkin hüküm katılan vekili tarafından temyiz edilmekle dosya incelenerek gereği düşünüldü;  Sanığın finansal kiralama sözleşmesi uyarınca ödemelerde temerrüde düşüp yasal ihtara rağmen sözleşmeye konu eşyayı teslim etmeyerek üzerine atılı suçu işlediği iddia edilen olayda;  Sanık savunması, katılan, tanık beyanları ile tüm dosya kapsamından sanığın katılan şirket aracılığıyla kiralamış olduğu malların sanığa teslim edilmediği, bu hususun malı teslim edecek tanık Akdeniz Plastik A.Ş. yetkileri tarafından doğrulandığı, kaldı ki sanık ile katılan arasındaki uyuşmazlığın hukuki mahiyette olduğu, bu sebeplerle suçun yasal unsurlarının oluşmadığı gerekçesiyle sanığın beraatine ilişkin mahkemenin kabulünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin temyiz itirazlarının reddiyle, hükmün ONANMASINA, 25/01/2021 tarihinde oybirliğiyle karar verildi."
}