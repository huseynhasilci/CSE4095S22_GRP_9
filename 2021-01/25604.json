{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Görevi kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat    Dosya incelenerek gereği düşünüldü:  Suç tarihinde Adapazarı Şoförler ve Otomobilciler Odası başkanı, yönetim kurulu üyesi ve oda muhasebecisi olarak görev yapan sanıklar hakkında iddianamede yer alan \"Müştekiler ..., ..., ... ve ... satın almış oldukları araçlara ilişkin plaka değişikliği yapılması için odaya müracaat ettiklerinde kendilerine gerçekte her biri 50 kuruş olan EK-1 formlarının 20,25 TL ye verildiğini oysa ki formlar üzerinde 50 kuruş ücretinin yazılı olduğunu, mevzuatı ve uygulamayı bilmemeleri nedeniyle fazla ödemede bulunduklarını beyan ederek şikayetçi oldukları, müştekilerin şikayeti üzerine sunulan belgeler ve makbuzlar incelendiğinde gerçekten de müştekilerin oda başkanlığından almış oldukları ve makbuzlar üzerinde seri numaraları yazılı EK-1 formları için gerçekte oda tarafından hiç bir hizmet verilmediği halde (yani formlar oda tarafından doldurulmadığı halde) sanki oda tarafından formlar doldurulmuşçasına 18 TL hizmet bedeli ve bağış adı altında ücretler alındığı ve devam eden süreçte müştekiler ... ve ... 07/05/2012 ve 29/06/2012 tarihlerindeki müracaatlarında plaka değişikliği için odaya müracaat ettiklerinde 21 TL plaka basım ücreti alınması gerekirken fazladan 18 TL ücret alındığı.\" şeklindeki isnatların sübutu halinde ikna suretiyle irtikap suçunu oluşturabileceği anlaşılmakla, delillerin takdir ve tartışmasının, davaya bakmanın 5235 sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun 12. maddesi uyarınca Ağır Ceza Mahkemesinin görevi kapsamında bulunduğu ve görevsizlik kararı verilmesi gerektiği gözetilmeden yargılamaya devamla yazılı şekilde hüküm kurulması,  Kanuna aykırı, sanık müdafiinin temyiz itirazları bu itibarla yerinde görüldüğünden sair yönleri incelenmeyen hükmün 5320 sayılı Kanunun 8/1. maddesi de gözetilerek CMUK'nın 321. maddelesi uyarınca BOZULMASINA, 14/01/2021 tarihinde oy birliğiyle karar verildi."
}