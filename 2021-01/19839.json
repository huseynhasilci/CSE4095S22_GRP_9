{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "05",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Hükmün açıklanması suretiyle mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanık hakkında mağdur ...'a yönelik kasten yaralama suçundan kurulan mahkumiyet hükmüne ilişkin temyiz sebeplerinin incelenmesinde;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın temyiz sebeplerinin reddiyle hükmün isteme uygun olarak ONANMASINA,  2) Sanık hakkında mağdur ...'a yönelik kasten yaralama suçundan kurulan mahkumiyet hükmüne ilişkin temyiz sebeplerinin incelenmesinde;  Mağdur hakkında düzenlenen ve hükme esas alındığı anlaşılan, Balıkesir Adli Tıp Şube Müdürlüğü'nün 04.11.2013 adli raporunda; \"sağ el bileği kanaması, sağ el bileği ön yüzde 8x4 cm'lik tendonları ve damarları etkileyen kesi mevcut ulnar arter, ulnar sinir, median sinir ve tendon kesilerine neden olduğu tarif edilen kesici alet yaralanmasının, hayati tehlikeye yol açtığı\" bildirilmesine rağmen, hükmün gerekçesinde mağdurun yaralanmasının yüzde sabit ize neden olduğundan bahsedilerek, sanık hakkında; yasal ve yerinde olmayan gerekçe ile TCK’nin 86/1, 86/3-e, 87/1-c, 87/1-c-son, 29/1, 62/1. maddeleri gereğince cezalandırılmasına karar verilmesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu nedenle 6723 sayılı Kanun'un 33. maddesi ile değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme aykırı olarak BOZULMASINA, 05.01.2021 gününde oy birliğiyle karar verildi."
}