{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 5015 sayılı Yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükümlülük, erteleme, müsadere    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Olay tutanağı ve dosya kapsamına göre temyiz dışı sanık ...'ün sevk ve idaresindeki .... plakalı araçta önleme araması kararına istinaden yapılan aramada, her biri 50-55 litrelik 68 adet jelikan içerisinde yaklaşık 3740 litre kaçak motorin ele geçirilmesi şeklinde gerçekleşen olayda; talimat mahkemesinde alınan ifadesinde sanık ... tarafından da doğrulanan, sanık ...in aşamalarda değişmeyen savunmalarında, .... plakalı aracını sanık ...'a sebze meyve taşıması için verdiğini, aracına kendisinden habersiz olarak akaryakıt yüklendiğini, akaryakıt ile ilgisinin bulunmadığını beyan etmesi ve sanığın bu savunmasının aksine dosyada delil bulunmaması birlikte değerlendirildiğinde, sanık ...'in hakkında temyiz incelemesi yapılmayan diğer sanık ...'un eylemine iştirak ettiğine ilişkin, kesin, inandırıcı ve şüpheden uzak delil elde edilememesi nedeniyle beraati yerine, oluşa ve dosya kapsamına uymayan gerekçe ile mahkumiyetine karar verilmesi,  Kabule göre de;  Sanığın eyleminin, suç tarihi ve ele geçirilen eşyanın niteliği itibarıyla suç tarihinde yürürlükte olan 5015 sayılı Petrol Piyasası Kanunu'nun Ek 5/1. maddesi kapsamında kaldığı gözetilmeden, olay tarihinde yürürlükte olmayan ve lehe hüküm içermeyen 5607 sayılı Kaçakçılıkla Mücadele Kanunu'nun 6455 sayılı Kanun ile değişik 3/11. fıkrasından hüküm kurulması,  Yasaya aykırı, sanık ... müdafiinin temyiz itirazları bu itibarla yerinde görüldüğünden, hükmün 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 321. maddesi uyarınca BOZULMASINA, 27/01/2021 tarihinde oy birliğiyle karar verildi."
}