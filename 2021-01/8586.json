{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; inceleme raporu ve dosyadaki belgeler okundu, GEREĞİ GÖRÜŞÜLDÜ:  1- Davacı ... tarafından, dava konusu 105 ada 8 parsel sayılı taşınmazın bedelsiz iadesi için 11.10.2012 tarih 12586 ve 17.10.2012 tarih 13499 kayıt numarası ile idareye başvuru yapıldığı anlaşılmakla, bedelsiz iade talebine ilişkin ne gibi bir işlem yapıldığının ilgili yerden sorularak verilecek cevabın dosya arasına alınması,  2- Dava konusu taşınmazın geldisi olan 613 parsel sayılı taşınmaza ait kadastro tutanağı ve varsa dayanaklarının onaylı örneklerinin,  3- Dava konusu taşınmaza ilişkin Üsküdar Tapulama Mahkemesinin 1980/30 Esas, 1981/13 Karar ve Üsküdar 3. Asliye Hukuk Mahkemesinin 1983/247 Esas, 1987/141 Karar sayılı dava dosyalarının,  4- Davacının dayandığı 18.05.1971 tarih 40 sıra numaralı tapu kaydının tesisinden itibaren tüm tedavüllerinin, tapu kaydı krokiye bağlanmışsa krokisinin, Tapu Müdürlüğü ve Tapu Kadastro Genel Müdürlüğü Arşiv Dairesi Başkanlığı'ndan sorularak getirtilmesi, tapu kaydı revizyon görmüş ise revizyon gördüğü taşınmazların da tutanak örnekleri ile tapu kayıtlarının getirtilerek dosya içerisine konulması,  5- Dava konusu taşınmazın komşusu olan taşınmazların ada parsel numaraları belirlenerek, bu taşınmazların kadastro tutanakları ve varsa dayanaklarının onaylı örneklerinin, taşınmazların kadastro tespitleri kesinleşmişse tapu kayıtlarının getirtilerek dosyasına konulması, bundan sonra temyiz incelemesi yapılmak üzere gönderilmesi için dosyanın Mahkemesine GERİ ÇEVRİLMESİNE, 20.01.2021 gününde oybirliğiyle karar verildi."
}