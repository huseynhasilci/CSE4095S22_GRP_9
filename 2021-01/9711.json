{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, şantaj, kişiler huzur ve sükununu bozma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   özel hayatın gizliliğini ihlal suçu  HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanığın Mersin 6. Asliye Ceza Mahkemesinin 2011/485 E. 2012/131 K sayılı ilamına konu hükümlülüğü nedeniyle mükerrir olduğu halde, hakkında tekerrür hükümlerinin uygulanmaması aleyhe temyiz olmadığından bozma nedeni yapılmamıştır.  Başkaca nedenler yerinde görülmemiştir.  Ancak;  1- Tüm suçlar açısından; sanığın aşamalarda, müştekiyle birlikte olduğu dönemde müştekiye internet hesabının şifresini verdiğini, müştekinin kendisi adına internet hesabı açtığını savunup suçlamaları reddetmesi karşısında, suça konu mesajların gönderildiği ve ulaştığı bilgisayarların IP adreslerinin belirlenerek sanık ve müştekiye ait olup olmadıklarına mesajların hangi IP ardeslerinden gönderildiğine ilişkin bilirkişi raporu alınmadan eksik inceleme ile sanık hakkında yüklenen suçlardan mahkumiyet kararı verilmesi,  2- Kabule göre de;  a) Özel hayatın gizliliğini ihlal suçu açısından; iddia ve kabule göre, sanığın müştekinin mahrem görüntülerinin kayıt altına alınmasına ilişkin kanıtların neler olduğu açıklanıp tartışılmadan, yetersiz gerekçeyle sanık hakkında yüklenen suçtan mahkumiyet kararı verilmesi,  b) Tehdit suçu açısından; suça konu mesaj içeriklerinin bütünü değerlendirildiğinde, tehdit içeren sözlerin hüküm kurulan şantaj suçunu oluşturan sözlerin kapsamında kaldığı ve şantaj kastıyla yazıldığının anlaşılması karşısında, yasal olmayan gerekçeyle sanık hakkında ayrıca tehdit suçundan da mahkumiyet hükmü kurulması,  Kanuna aykırı, sanık ...'ın temyiz itirazları bu nedenle yerinde görülmüş olduğundan, tebliğnameye uygun olarak HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 21/01/2021 tarihinde oy birliğiyle karar verildi."
}