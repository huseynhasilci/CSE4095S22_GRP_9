{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme, kasten eşini öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : a) Maktul ...'ı Kasten Öldürme Suçu: TCK'nin 81, 53. maddeleri uyarınca müebbet hapis cezası.  b) Maktul ...'yı Kasten Öldürme Suçu: TCK'nin 81, 53. maddeleri uyarınca müebbet hapis cezası.  c) Mağdur ...'ı Öldürmeye Teşebbüs Suçu: TCK'nin 82/1-d, 35, 53. maddeleri uyarınca 16 yıl hapis cezası.    TÜRK MİLLETİ ADINA    Sanık ... hakkında maktuller ... ve ...’e karşı kasten öldürme, mağdur ...’a karşı nitelikli kasten öldürmeye teşebbüs suçlarından kurulan mahkumiyet hükümleri sanık müdafii tarafından temyiz edilmiş ise de, 5271 sayılı CMK’nin 294/1. ve 295/1 maddeleri uyarınca temyiz dilekçesinin temyiz sebepleri içermediği anlaşıldığından, sanık ... müdafiinin temyiz isteminin 5271 sayılı CMK’nin 298. maddesi uyarınca REDDİNE karar verilerek, hükümler katılan ... vekili ve katılan bakanlık vekilinin temyiz istemleri ile sınırlı olarak incelenmiştir.  Sanık ... hakkında maktuller ... ve ...’e karşı kasten öldürme, mağdur ...’a karşı nitelikli kasten öldürmeye teşebbüs suçlarından dolayı ilk derece mahkemesince TCK’nin 81, 62, 81, 62, 82/1-d, 35/2, 62.maddeleri gereğince mahkumiyet kararı verildiği, Gaziantep Bölge Adliye Mahkemesi 1.Ceza Dairesi tarafından 02.04.2018 tarihinde esastan red kararı verildiği, bu kararın sanık müdafii ve katılan ... vekili tarafından temyiz edildiği, Dairemizin 22.10.2019 tarih 2019/3200 esas 2019/4512 karar sayılı kararıyla sanık hakkında takdiri indirim hükümlerinin uygulanmaması gerektiğinden bahisle kararın bozulmasına, dosyanın Elbistan Ağır Ceza Mahkemesine gönderilmesine karar verildiği, Elbistan Ağır Ceza Mahkemesinin 03.03.2020 tarih 2020/67 esas 2020/59 karar sayılı kararının katılan ... vekili ve katılan bakanlık vekili tarafından temyiz edildiği görülmekle, CMK’nin 307/3 maddesine göre katılan ... vekili ve katılan bakanlık vekili temyiz talebi ile ilgili olarak sınırlı yapılan incelemede;  Sanık ... hakkında maktuller ... ve ...’e karşı kasten öldürme, mağdur ...’a karşı nitelikli kasten öldürmeye teşebbüs suçlarından verilen Elbistan Ağır Ceza Mahkemesinin 03.03.2020 tarih 2020/67 esas 2020/59 karar sayılı kararında bir isabetsizlik görülmemiş olduğundan, katılan ... ve katılan bakanlık vekillerinin sanığa az ceza verildiğine, üst hadden ceza verilmesi gerektiğine yönelen ve yerinde görülmeyen sair temyiz itirazlarının 5271 sayılı CMK'nin 302/1. maddesi uyarınca ESASTAN REDDİNE, aynı Kanunun 304/4. maddesi uyarınca dosyanın Elbistan Ağır Ceza Mahkemesine gönderilmek üzere Yargıtay Cumhuriyet Başsavcılığına TEVDİİNE, 25/01/2021 gününde oy birliği ile karar verildi."
}