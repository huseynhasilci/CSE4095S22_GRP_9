{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Koruma tedbirleri nedeniyle tazminat",
    "Birinci Mahkemesi": "",
    "ictihat": "   Hüküm : Davanın reddi    Davacının tazminat talebinin reddine ilişkin hüküm, davacı vekili tarafından temyiz edilmekle, dosya incelenerek gereği düşünüldü:  Gerekçeli karar başlığında \"koruma tedbirleri nedeniyle tazminat\" olan dava türünün \"kanuni gözaltı süresi içinde hakim ününe çıkarılmama\" olarak yazılması, mahallinde düzeltilmesi mümkün yazım yanlışlığı, olarak kabul edilmiştir.  5271 sayılı CMK'nın 141/1-b maddesinde, kanuni gözaltı süresi içinde hakim önüne çıkarılmayan kişilerin tazminat isteyebileceğinin vurgulandığı, bu kapsamda tazminat talebinin dayanağı olan İstanbul Cumhuriyet Başsavcılığının 2014/41637 sayılı soruşturma dosyasında davacının Devletin Gizli Kalması Gereken Bilgilerini Siyasal veya Askeri Casusluk Amacıyla Temin Etme ve Resmi Belgede Sahtecilik suçlarından 22.07.2014 tarihinde saat 05:00 sıralarında yakalandığı, yakalandığı saatten itibaren 24 saat süreyle gözaltına alınmasına karar verildiği, Ceza Muhakemesi Kanununun 91/3. maddesi uyarınca şüpheli sayısının fazla olması, delillerin toplanmasındaki güçlük nedeniyle her defasında bir günü geçmemek üzere üç gün süre ile uzatıldığı, üç günlük sürenin sonunda davacının hakim önüne çıkarıldıkları anlaşılmakla;  Davacının 10.000,00 TL manevi tazminatın ödenmesi talebine ilişkin söz konusu davada, yerel mahkemece, davacının yasal gözaltı süresinin dolmadan hakim önüne çıkarıldığı gerekçesi ile davanın reddine karar verilmesinde bir isabetsizlik görülmemiştir.  Yapılan yargılamaya toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; mahkemece davacı lehine tazminat isteme şartlarının oluşmadığı gerekçe gösterilerek davanın reddine karar verilmesinde usule ve kanuna aykırı yön bulunmadığından, davacı vekilinin sorguda geçen dört günlük süre için tazminata hükmedilmesi gerektiğine, sürenin makul olmadığına ilişkin tüm temyiz itirazlarının reddiyle, hükmün isteme uygun olarak ONANMASINA, 25.01.2021 tarihinde oybirliğiyle karar verildi."
}