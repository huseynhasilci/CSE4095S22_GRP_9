{
    "Dairesi": "11.Hukuk Dairesi",
    "Mahkemesi": "BÖLGE ADLİYE MAHKEMESİ 17. HUKUK DAİRESİ",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada İzmir 1. Asliye Ticaret Mahkemesince verilen 28.12.2017 tarih ve 2016/717 E.- 2017/1208 K. sayılı kararın davacı vekili tarafından istinaf edilmesi üzerine, istinaf isteminin reddine dair İzmir Bölge Adliye Mahkemesi 17. Hukuk Dairesi’nce verilen 23.05.2019 tarih ve 2018/593 –2019/1109 sayılı kararın Yargıtayca incelenmesi davacı vekili tarafından istenilmiş olup, davacı vekilinin 24.12.2020 tarihli dilekçesi ile temyizden feragat ettiğini Dairemize bildirmesi üzerine dosyanın incelenmeksizin iadesinin istendiği gözlenmiş olmakla, dosyadaki kağıtlar okundu gereği konuşulup düşünüldü:  İstinaf Mahkemesince verilen karar, davacı vekilince temyiz edilmiş ise de, davacı vekili tarafından uyap üzerinden ibraz edilen 24.12.2020 tarihli dilekçe ile temyiz isteminden feragat edilmiştir. Temyiz eden davacı vekili tarafından ibraz edilen dosyada mevcut vekaletname örneği incelendiğinde vekile temyizden feragat etme yetkisinin tanınmış olduğu görülmüştür. HMK’nın 307. (HUMK’nın 91'inci) maddesine göre feragat, iki taraftan birinin netice-i talebinden vazgeçmesidir. Bu itibarla, davacı vekilinin temyiz isteminin usulüne uygun bulunan feragat nedeniyle reddine karar vermek gerekmiştir.  SONUÇ: Yukarıda açıklanan nedenlerle, davacı vekilinin temyiz isteminin feragat nedeniyle REDDİNE, dava dosyasının İlk Derece Mahkemesine, kararın bir örneğinin Bölge Adliye Mahkemesine gönderilmesine, ödediği peşin temyiz harcının isteği halinde temyiz eden davacıya iadesine, 19.01.2021 tarihinde kesin olarak oybirliğiyle karar verildi."
}