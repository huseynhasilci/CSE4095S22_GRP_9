{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan suça sürüklenen çocuk ...'ın 5237 sayılı Türk Ceza Kanunu'nun 151/1, 31/3, 62 ve 52. maddeleri uyarınca 1.660,00 Türk lirası adli para cezası ile cezaladırılmasına dair İstanbul 6. Çocuk Mahkemesinin 22/01/2015 tarihli ve 2014/451 esas, 2015/17 sayılı kararına karşı, Adalet Bakanlığı'nın 14.10.2019 gün ve 94660652-105-34-9499-2019-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 24.10.2019 gün ve 2019/100947 sayılı kanun yararına bozma talebi ile Dairemize gönderildiği,    MEZKUR İHBARNAMEDE;    Dosya kapsamına göre, suça sürüklenen çocuğun mala zarar verme suçu ile birlikte işlediği iddia olunan hırsızlık suçu yönünden yapılan temyiz başvurusu üzerine Yargıtay 13. Ceza Dairesinin 06/12/2018 tarihli ve 2018/6805 esas, 2018/17858 karar sayılı ilamında yer alan \"...hırsızlığa konu malın aynına yönelik verilen zararın, mala zarar verme suçunun unsurlarını oluşturmayacağının gözetilmediği...\" şeklindeki açıklamalar karşısında; suça sürüklenen çocuğun aracı ve araca ait malzemeleri çalarak ön ve arka tamponlarını kırması ve iki kapı ile ön kaputta çizikler oluşturmasından ibaret somut olayda; suça sürüklenen çocuk hakkında hırsızlık suçunun yanı sıra ayrıca mala zarar verme suçundan mahkûmiyet hükmü kurulmuş ise de, suç konusunun aynı olması ve korunan hukuki yararın tek olması karşısında ayrıca mala zarar verme suçundan ceza verilemeyeceği gözetilmeden, yazılı şekilde karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Oluş ve dosya içeriğine göre, suça sürüklenen çocuğun katılana ait aracı çaldıktan sonra araca verdiği zararlar nedeniyle hırsızlığa konu malın aynına yönelik verilen zararın, mala zarar verme suçunun unsurlarını oluşturmayacağı gözetilmeden, suça sürüklenen çocuğun beraati yerine yazılı biçimde mahkumiyetine karar verilmesi nedeniyle kanun yararına bozma istemi yerinde görüldüğünden KABULÜ ile, mala zarar verme suçundan suça sürüklenen çocuk ... hakkında İstanbul 6. Çocuk Mahkemesinin 22/01/2015 tarihli ve 2014/451 esas, 2015/17 karar sayılı kararının, 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle, unsurları oluşmayan mala zarar verme suçundan suça sürüklenen çocuk ...'ın BERAATİNE, tayin olunan cezanın çektirilmemesine, 27/01/2021 tarihinde oybirliğiyle karar verildi."
}