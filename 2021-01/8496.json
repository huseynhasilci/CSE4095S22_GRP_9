{
    "Dairesi": "23.Hukuk Dairesi",
    "Mahkemesi": " İstanbul Bölge Adliye Mahkemesi 17. Hukuk Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki iflas davasının yapılan yargılaması sonunda ilamda yazılı nedenlerden dolayı davanın esastan reddine yönelik verilen hükmün süresi içinde davacı vekilince temyiz edilmesi üzerine dosya incelendi, gereği konuşulup düşünüldü.   Davacı vekili, inşaat sektöründe mekanik, taahhüt, ısıtma soğutma klima sistemleri, kanal imalatı ve anahtar teslimi kurulumu alanlarında faaliyet gösteren müvekkili şirketin, üçüncü kişilerdeki hak edişlerini tahsil edememesi ve sektördeki bir takım sıkıntılar nedeniyle mali durumunun bozulduğunu ve borca batık duruma geldiğini, iflasın ertelenmesi ve sunulan iyileştirme projesinin uygulanması halinde borca batıklığın sona ereceğini ileri sürerek, müvekkili şirketin iflasının 1 yıl süre ile ertelenmesini talep ve dava etmiştir.  Bir kısım müdahiller vekilleri, iflas erteleme koşullarının oluşmadığını savunarak, davanın reddini istemişlerdir.  İlk derece mahkemesince, davacı şirketin borca batık olduğu, sunulan iyileştirme projesinin ciddi ve inandırıcı olmadığı gerekçesiyle davanın reddine ve davacı şirketin iflasına karar verilmiştir.  İlk derece mahkemesi kararına karşı, davacı vekilince istinaf kanun yoluna başvurulması üzerine, İstanbul Bölge Adliye Mahkemesi 17. Hukuk Dairesinin 25.12.2017 tarih ve 1293 E., 2057 K. sayılı ilamıyla, davacı şirketin borca batık durumda olduğu, zararının artarak devam ettiği, sunulan iyileştirme projesinin somut verilere dayalı ve borca batıklıktan çıkmayı sağlayacak nitelikte olmadığı gerekçesiyle, istinaf başvurusunun esastan reddine karar verilmiştir.  Karar, davacı vekilince temyiz edilmiştir.  Dosyadaki yazılara kararın dayandığı gerektirici sebeplere, delillerin takirinde bir isabetsizlik bulunmamasına göre davacı vekilinin temyiz itirazları yerinde görülmemiştir.  SONUÇ: Yukarıda açıklanan nedenlerle İstanbul Bölge Adliye Mahkemesi 17. Hukuk Dairesi kararına ilişkin davacı vekilinin tüm temyiz sebeplerinin reddiyle usul ve kanuna uygun bulunan hükmün ONANMASINA, aşağıda yazılı onama harcının temyiz edenden alınmasına, dosyanın ilk derece mahkemesine, kararın bir örneğininde İstanbul Bölge Adliye Mahkemesi 17. Hukuk Dairesine gönderilmesine, 20.01.2021 tarihinde oy birliği ile karar verildi."
}