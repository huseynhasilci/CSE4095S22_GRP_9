{
    "Dairesi": "12.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Koruma tedbirleri nedeniyle tazminat",
    "Birinci Mahkemesi": "",
    "ictihat": "   Hüküm : Davanın reddine    Davacının tazminat talebinin reddine ilişkin hüküm, davacı vekili tarafından temyiz edilmekle, dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre davacı vekilinin sair temyiz itirazlarının reddine, ancak;  1-5271 sayılı CMK'nın 141/1-e maddesinde kanuna uygun olarak yakalandıktan sonra hakkında beraat kararı verilen kişilerin tazminat isteminde bulunabileceğinin belirtildiği ve dosya içeriğine göre İstanbul 49. Asliye Ceza Mahkemesinin 2015/626 Esas - 2016/217 Karar sayılı dosyası kapsamında davacı hakkında yapılan yargılama sonunda üzerine atılı 2911 sayılı Kanuna muhalefet suçundan beraat kararı verildiği dikkate alınarak, tazminat talebinin dayanağı olan ceza dosyası celp edilip incelenerek ve davacı hakkında düzenlenen yakalama, olay, gözaltı, sevk - serbest bırakma, kimlik tespit ve üst arama tutanakları ile adli muayene raporu ve davacının soruşturma aşamasında alınan ifadelerine ilişkin tutanaklar başta olmak üzere davacı ile ilgili olarak yapılan işlemlere ilişkin düzenlenen tüm tutanak, müzekkere, rapor ve belgelerin onaylı birer sureti de dosya içerisine alınarak, davacının tazminat talep etme hakkının bulunup bulunmadığının değerlendirilmesi gerekirken, yazılı gerekçe ile davanın reddine karar verilmesi,  2- Gerekçeli karar başlığında, ''Koruma tedbirleri nedeniyle tazminat'' olan dava türünün ve ''29/04/2016'' olan dava tarihinin yazılmaması ile ''Davacı: K.H.'' ibaresine yer verilmesi,  Kanuna aykırı olup, davacı vekilinin temyiz itirazları bu itibarla yerinde görüldüğünden, hükmün bu sebeplerden dolayı 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme aykırı olarak BOZULMASINA, 25/01/2021 tarihinde oybirliğiyle karar verildi."
}