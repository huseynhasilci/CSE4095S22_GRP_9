{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanığın beraatine ilişkin hüküm, müşteki tarafından temyiz edilmekle, dosya incelenerek gereği düşünüldü:  Kovuşturma aşamasında beyanı alınmayan müştekinin suçtan doğrudan doğruya zarar görmesi nedeniyle, 5271 sayılı CMK'nın 237/2 ve 238. maddeleri uyarınca davaya katılmasına karar verilerek ve hükmü temyize hak ve yetkisinin bulunduğu belirlenerek yapılan incelemede;  Sanığın, kendisine ait aracı katılana satmak konusunda anlaştığı, anlaşma doğrultusunda katılanın sanığa 13.500 TL parayı teslim ettiği ancak sanığın katılana suça konu aracı teslim etmeyerek katılanı oyaladığı bu suretle sanığın üzerine atılı dolandırıcılık suçunu işlediği iddia edilen olayda; katılanın ve tanık ...'un mahkemede ifadesi alınmadığı gibi sanığın suçtan kurtulmaya yönelik soruşturma ve kovuşturma aşamasındaki çelişkili savunmaları karşısında katılan ve tanık ...'un duruşmada hazır edilerek beyanının alınması, neticesinde toplanan tüm deliller birlikte değerlendirilerek sonucuna göre sanığın hukuki durumunun takdir ve tayin edilmesi gerektiğinin gözetilmeyerek eksik araştırma neticesinde yazılı şekilde beraat hükümleri kurulması,  Kanuna aykırı olup, katılanın temyiz itirazları bu itibarla yerinde görülmüş olduğundan, hükümlerin bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, 28/01/2021 tarihinde oy birliğiyle karar verildi."
}