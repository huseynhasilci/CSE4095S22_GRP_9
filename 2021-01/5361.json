{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Cinsel saldırı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle dosya incelenerek, gereği düşünüldü:  Dosya içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hakimler Kurulunun takdirine göre; suçun sanık tarafından işlendiğini kabulde usul ve yasaya aykırılık bulunmadığından, diğer temyiz itirazları yerinde görülmemiştir.  Ancak;  Oluş ve dosya içeriğine göre; sanığın elinde tuttuğu bıçakla mağduru banyoya sokup kapıyı kilitlediği, “Senin kocan beni bitirdi, ben de seni burada sinkaf edeceğim, ya öleceksin ya seni sinkaf edeceğim” diyerek mağdurdan soyunmasını istediği, korkan mağdurun ağlayarak “Allah rızası için beni bırak” diye bağırdığı, çığlığı duyan üst kat komşusu tanık ...’nin aşağıya inerek kapıya vurmaya başladığı, mağdurun “Abla beni kurtar” diye seslenmesi üzerine ...’nin “Yanındaki erkek kim, her kimsen polisi arıyorum” diye seslendiği, sanığın kapıya vuran tanığa “Polisi arama” diye cevap vererek mağduru banyodan çıkarttığı olayda, sanığın eyleminin TCK’nin 102/2, 102/3-d, 35 maddelerinde düzenlenen suçu oluşturduğu gözetilmeden, yazılı şekilde hüküm kurulması,  Bozmayı gerektirmiş, sanık ... müdafii ile o yer Cumhuriyet Savcısının temyiz itirazları bu nedenle yerinde görülmüş olduğundan hükmün açıklanan nedenlerle tebliğnameye kısmen uygun olarak BOZULMASINA, 19.01.2021 tarihinde oy birliğiyle karar verildi."
}