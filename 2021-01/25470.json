{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Sanığın doğuştan zihinsel engelli olan mağdur ...’in kardeşi olduğu, annelerinin vefatından sonra mağdurun sanık ile birlikte kalmaya başladığı, mağdurun engelli olması nedeniyle kendisine devlet tarafından maaş bağlandığı, birlikte kaldıkları süre içerisinde mağdurun maaşının sanık tarafından çekildiği, mağdurun sanığın yanında kaldığı süre zarfı içerisinde sanığın iki oğlunun cinsel saldırısına maruz kaldığı iddiası üzerine mağdurun 01.04.2013 tarihinde bakım merkezine yerleştirildiği, buraya yerleştirildikten sonra ... 2. Sulh Hukuk Mahkemesinin 23.09.2013 tarih ve 2013/593 Esas-2013/856 sayılı kararı gereğince mağdurun kardeşi olan müşteki Meryem Aktaş' ın vasi olarak atandığı, sanığın kendisinde olan ve vasi Meryem Aktaş’a teslim etmediği bankamatik kartı ile mağdurun ... PTT Merkez Müdürlüğünde bulunan 9999077 numaralı posta çeki hesabından 06.06.2014 tarihinde 40,00 TL miktarında, 12.06.2014 tarihinde 20,00 TL ve 200,00 TL miktarlarında olmak üzere ... PTT Merkez Müdürlüğüne bağlı ATM' lerden toplam 260,00 TL miktarında, 06.06.2014 tarihinde 500,00 TL ve 20,00 TL miktarlarında, 13/06/2014 tarihinde ise 10,00 TL miktarında olmak üzere diğer banka ATM' lerinden toplam 530,00 TL miktarında para çektiği, ayrıca 06.06.2014 tarihinde 6,50 TL miktarında, 11.06.2014 tarihinde 2,00 TL miktarında, 12.06.2014 tarihinde 10,00 TL miktarında ve 12.06.2014 tarihinde 8,00 TL miktarında olmak üzere toplam 26,50 TL miktarında alış veriş yaptığı iddia olunan somut olayda; mağdurun yaklaşık 7 yıl boyunca sanığın ikametinde bakım ve gözetiminin sanık tarafından yapıldığı,buna ilişkin harcamaların da sanıkça gerçekleştirildiği,sanığın mağdurun bakım merkezine yerleştirilmesinden sonra kendisinde bulunan banka kartını teslim etmesi gerektiğini ve mağdura vasi atandığından haberdar olmadığına, yönelik savunmasının aksine dosya kapsamında herhangi bir delil bulunmadığı, kaldı ki sanığın mağdura ait banka kartını, kötüye kullanma olarak nitelendirilebilecek şekilde kullanmayıp yalnızca 2014 yılının Haziran ayında para çekme ve alışveriş yapmak şeklinde işlemler gerçekleştirdiği,bu süre içinde yapılması muhtemel harcamalar ile sanığın toplam 816.50 TL dışındaki maaşı kullanmayıp herhangi bir harcama gerçekleştirmediği,sanığın aksi kanıtlanamayan mağdura ait maaşı mağdurun ihtiyaçları için karşıladığına dair savunması karşısında sanığın başkasına ait banka veya kredi kartının izinsiz kullanılması suretiyle yarar sağlama suçunu işleme kastıyla hareket ettiğine dair mahkumiyete yeterli her türlü şüpheden uzak, kesin ve inandırıcı delil bulunmadığı gözetilmeden, beraati yerine yazılı şekilde mahkûmiyetine karar verilmesi,  Kabule göre de;  Uzun süreli hapis cezası ertelenen sanık hakkında, TCK.nın 53/3. maddesi uyarınca TCK.nın 53/1-c madde ve fıkrasının uygulanmasına karar verilemeyeceğinin gözetilmemesi,  Yasaya aykırı, sanığın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMK.nın 321. maddesi gereğince BOZULMASINA, 14.01.2021 gününde oybirliğiyle karar verildi."
}