{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu veya uyarıcı madde ticareti yapma veya sağlama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : BAKIRKÖY 1. Çocuk Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  1-07.06.2014 tarihli olay ve yakalama tutanağı içeriğine göre Malazgirt mahallesi ve civar sokaklarında ikamet eden mahalle sakinlerinin sokaklarda uyuşturucu satışı yapan şahısların olduğuna yönelik ihbarda bulunmaları üzerine sık aralıklarla ihbara konu yerlerin polis memurlarınca kontrol edildiği, olay tarihinde kimlik bilgilerini vermek istemeyen bir erkek şahsın emniyete ait ekip otosuna yaklaşarak Malazgirt caddesi ile Kavak sokak kesişiminde bulunan boşluk alanda uyuşturucu satışı yapan iki şahıs olduğunu söylediği, bunun üzerine ihbara konu yere gidildiğinde bir arada olan sanıkların kaçmaya başladıkları, kovalamaca esnasında sanık ...’ın elinde bulunup yere attığı poşet içerisinde 8 parça halinde net ağırlığı 1 gram olan sentetik kannabinoid ele geçirildiğinin belirtildiği, ancak sanıkların tüm aşamalarda atılı suçlamayı reddederek ele geçen uyuşturucu maddenin kendilerine ait olmadığını beyan etmeleri karşısında 07.06.2014 tarihli tutanakta ismi geçen olaya vakıf zabıt mümzilerinin tanık olarak dinlenmesi ve sonucuna göre tüm deliller birlikte tartışılarak sanıkların hukukî durumunun belirlenmesi gerekirken, eksik araştırmaya dayalı olarak sanıklar hakkında mahkûmiyet kararı verilmesi,  2-Sanık ...’ta ele geçirilen 425 TL paranın, suçun işlenmesinden elde edildiğine ilişkin, kuşkuyu aşan delil bulunmadığı gözetilmeden, iadesi yerine müsaderesine karar verilmesi,  Bozmayı gerektirmiş, sanıklar müdafilerinin temyiz itirazları bu nedenle yerinde görülmüş olduğundan, hükmün BOZULMASINA, 12.01.2021 tarihinde oybirliğiyle karar verildi."
}