{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  HÜKÜM : Kasten yaralama  Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  1) Sanık hakkında hüküm kurulurken kemik kırığının hayat fonksiyonlarına olan etkisi de gözetilerek arttırım yapılırken, TCK'nin 87/3 uygulama maddesinin kararda gösterilmemesi, maddi hata olarak kabul edildiğinden,  2) Sanık hakkında 5237 sayılı TCK'nin 86/1.,86/3-e maddeleri uyarınca belirlenen “1 yıl 15 ay” hapis cezasından TCK’nin 87/3. maddesi uyarınca (1/6) oranında artırım yapılırken “1 yıl 19 ay 15 gün hapis cezası” yerine “1 yıl 18 ay 15 gün hapis cezası” ve TCK’nin 62/1. maddesi uyarınca (1/6) oranında indirim yapılırken sonuç cezanın “1 yıl 14 ay 7 gün hapis cezası” yerine “25 ay 12 gün hapis cezası” olarak hükmolunması suretiyle, sanık hakkında eksik ceza tayini aleyhe temyiz bulunmadığından,  3) Sanık hakkında, kasıtlı bir suçtan hapis cezasına mahkumiyetin kanuni neticesi olarak 5237 sayılı TCK’nin 53. maddesinde yer alan hak yoksunluklarının, Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarihli, 2014/140 Esas ve 2015/85 Karar sayılı iptal kararı ile 5237 sayılı TCK'nin 53. maddesindeki bazı ibarelerin iptal edildiği de nazara alınarak uygulanmasına karar verilmesi gerektiğinin gözetilmemesi, infaz aşamasında dikkate alınabileceğinden, bu hususlar bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafinin yerinde görülmeyen temyiz sebeplerinin reddiyle hükmün ONANMASINA, 14.01.2021 gününde oy birliğiyle karar verildi."
}