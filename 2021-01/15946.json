{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Özel belgede sahtecilik, hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   UYGULAMA : 1- TCK'nın 155/2, 43/1, 62/1, 52/2-4, 53/1. maddeleri gereğince mahkumiyet  2- TCK'nın 207/1, 43/1, 62/1, 53/1. maddeleri gereğince mahkumiyet    Özel belgede sahtecilik ve hizmet nedeniyle güveni kötüye kullanma suçlarından sanığın mahkumiyetine ilişkin hükümler sanık tarafından temyiz edilmekle dosya incelenerek gereği düşünüldü:  Sanığın, katılan ...'e ait akaryakıt istasyonunda işçi olarak çalıştığı, müşteki ...'nın otobüs işletmesi ile Yasin'e ait akaryakıt istasyonu arasında iskonto sözleşmesi kapsamında açık hesapla akaryakıt ve bozuk para alımı konusunda anlaşma bulunduğu, söz konusu bozuk para ile ilgili işlemlerin sanık tarafından yapıldığı ve buna ilişkin fiş ve defterlerin sanık tarafından tutulduğu, sanığın bu açık hesaptan faydalanarak, katılan ... tarafından akaryakıt ve bozuk para alınmadığı halde alınmış gibi fiş düzenlediği, bunun sonucunda katılan ...'nin Yasin'e ait petrolden alacağı olmasına rağmen borçlu göründüğü ve bu suretle sanığın özel belgede sahtecilik ve hizmet nedeniyle güveni kötüye kullanma suçlarını işlediği iddia edilen olayda;  1-Sanık hakkında özel belgede sahtecilik suçundan verilen mahkumiyet hükmünün temyizen incelenmesinde;  Sanığın savunması, katılanın ve tanık beyanları ile dosya kapsamında, sanığın özel nitelikteki akaryakıt kredi fişini gerçeğe aykırı olarak düzenlemek sureti ile özel belgede sahtecilik suçunu işlediği anlaşıldığından sanığın üzerine atılı suçu işlediğine ilişkin mahkemece verilen mahkumiyet hüküm ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın atılı suçu işlemediğine ve eksik araştırma ile hüküm kurulduğuna yönelik temyiz itirazlarının reddi ile hükmün ONANMASINA,  2- Sanık hakkında hizmet nedeniyle güveni kötüye kullanma suçundan verilen mahkumiyet hükmünün temyizen incelenmesinde;  Sanık hakkında özel belgede sahtecilik suçundan açılan kamu davasında mahkumiyet hükmü verilmiş ise de, iki suçun mağdurunun farklı olması nedeniyle eylemin uzlaşma kapsamında olduğu belirlenerek yapılan incelemede:  Sanığa yüklenen ve 5237 sayılı TCK’nın 155/2 maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1 maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA, 26/01/2021 tarihinde oybirliğiyle karar verildi."
}