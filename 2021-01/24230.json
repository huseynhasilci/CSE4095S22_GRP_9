{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK'nın 223/8. maddesi gereğince düşme    Taksirle yaralama suçundan sanık hakkında davanın düşmesine ilişkin hüküm, mahalli Cumhuriyet savcısı tarafından temyiz edilmekle dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, mahalli Cumhuriyet savcısının, sair temyiz itirazlarının reddine, ancak;  Sanık 197 promil alkollü olarak idaresindeki otomobil ile seyir halindeyken emniyet şeridinde arıza nedeniyle park eden ve aracının yanında bulunan katılana çarpması sonucu katılanın yüzünde sabit iz meydana gelecek şekilde yaralandığı olayda, bilinçli taksirin koşullarının oluştuğu, sanığın eyleminin TCK'nın 89/1, 2-d, 22/3. maddeleri kapsamında kalması nedeniyle TCK'nın 89/5. maddesinin 2. cümlesi uyarınca takibinin şikayete bağlı olmadığı, dolayısıyla şikayet bulunmaması veya şikayetten vazgeçme herhangi bir değer ifade etmeyeceğinden yargılamaya devamla hüküm kurulması gerektiği gözetilmeden şikayet yokluğu nedeniyle kamu davasının düşürülmesine karar verilmiş olması,  Kanuna aykırı olup, mahalli Cumhuriyet savcısının temyiz itirazları bu nedenle yerinde görüldüğünden, hükmün bu sebepten dolayı 5320 sayılı Kanun'un 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA, 13.01.2021 tarihinde oybirliğiyle karar verildi."
}