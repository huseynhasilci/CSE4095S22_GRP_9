{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Temyiz isteminin reddi    Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  İlk derece Mahkemesince hükmolunan cezaların miktarı ve türü gözetildiğinde, tehdit suçu yönünden, 5271 sayılı CMK'nın 286/2-a maddesi uyarınca, ilk derece mahkemelerinden verilen beş yıl veya daha az hapis cezaları ile miktarı ne olursa olsun adlî para cezalarına karşı istinaf başvurusunun esastan reddine dair bölge adliye mahkemesi kararlarının temyiz edilmeleri mümkün olmadığı, hakaret suçu yönünden ise, 5271 sayılı CMK'nın 279/1-b maddesi uyarınca verilen, istinaf isteminin reddine dair kararların aynı maddenin son cümlesi uyarınca itiraza tabi olduğu ve temyizleri mümkün olmadığından ve sanık müdafiinin itiraz inceleme isteğinin itiraz mercii olan İzmir Bölge Adliye Mahkemesi 10. Ceza Dairesinin Değişik İş sayılı kararı ile kesin olarak reddine karar verildiği ve sanığa atılı suçların 7188 sayılı Kanun’un 19. maddesindeki düzenleme ile temyiz yolu açılan suçlardan olmadığı anlaşılmakla, Bölge Adliye Mahkemesi'nce verilen temyiz isteminin reddine ilişkin 22/11/2019 tarihli, 2017/1605 esas ve 2017/1592 sayılı ek kararda bir isabetsizlik görülmediğinden, tebliğnameye uygun olarak bu karara yönelik sanık ... müdafiinin temyiz itirazlarının REDDİNE,  28/02/2019 tarihinde yürürlüğe giren 7165 sayılı Kanun'un 8. maddesi ile değişik 5271 sayılı CMK'nın 304/1. maddesi gereğince dosyanın Çanakkale 3. Asliye Ceza Mahkemesi'ne, kararın bir örneğinin ise İzmir Bölge Adliye Mahkemesi 9. Ceza Dairesi'ne gönderilmek üzere Yargıtay Cumhuriyet Başsavcılığı'na TEVDİİNE, 19/01/2021 tarihinde oy birliğiyle karar verildi."
}