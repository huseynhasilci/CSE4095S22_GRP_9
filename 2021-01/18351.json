{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Hizmet nedeniyle güveni kötüye kullanma suçundan sanıkların beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Sanık ...' un katılan firmada vinç operatörü, diğer sanık ...’ın ise sanık ...'un yardımcısı olarak çalıştığı, sanık ...'un şantiyede kendisine teslim edilen vinçten almış olduğu mazotları...plakalı aracın bagajında şantiye dışına çıkarmak istediği sırada şantiye görevlilerince yakalandığı, aracın bagajında 3 adet bidon içerisinde toplam 26 litre mazot bulunduğu, sanık ...’un bu suretle hizmet nedeniyle güveni kötüye kullanma suçunu işlediği, sanık ...’ın ise sanık ...’un yardımcısı olarak çalıştığı dönemde, sanık ...’un kendisinden vincin deposundan mazot almasını istemesi üzerine vincin deposundan mazot çektiği, bu suretle sanık ...’un eylemine iştirak etmek suretiyle üzerine atılı suçu işlediğinin iddia edildiği somut olayda;  1) Sanık ... hakkında kurulan beraat hükmünün incelenmesinde;  Sanığın, diğer sanık ...’un eylemine iştirak ettiğine dair mahkumiyetine yeterli, her türlü şüpheden uzak, somut delil bulunmadığı anlaşılmakla, mahkemenin beraat hükmünde isabetsizlik bulunmamıştır.  Yapılan yargılama sonunda, yüklenen suçun yasal unsurları oluşmadığı gerekçe gösterilerek mahkemece kabul ve takdir kılınmış olduğundan, katılan vekilinin temyiz itirazlarının reddiyle, hükmün ONANMASINA,  2)Sanık ... hakkında kurulan beraat hükümlerinin incelenmesinde;  Sanık savunması, katılan beyanı, tanık anlatımları bilirkişi raporu ve tüm dosya kapsamından; sanığın kullandığı araç ile şantiyedeyken çıkmak üzereyken durdurulduğu ve bagajından mazot dolu toplam 26 litrelik 3 adet bidonun çıktığı, sanık savunmasında, bidondaki mazotları ucuz olması sebebiyle Shell Merkez müftü mahallesi, ..... KDZ Ereğli ve Örendik petrolden aldığını savunmuş ise de, yapılan araştırmada, adı geçen akaryakıt istasyonlarından sanık adına mazot alımının yapılmadığının tespit edildiği, öte yandan, firmada ambar memuru olarak çalışan ...’ın, sanığın kaldığı koğuşu temizlediği sırada şahsın aracından çıkan mazot bidonunu boş olarak gördüğü, aynı bidonun ise akşamüzeri ise bagajından çıktığını beyanı karşısında, sanık savunmasının suçtan kurtulmaya yönelik olduğu anlaşılmakla sanığın 7188 sayılı Kanun ile değişik 5271 sayılı CMK'nın 253 ve 254. maddeleri gereğince uzlaşma kapsamındaki hizmet nedeniyle güveni kötüye kullanma suçundan mahkumiyeti yerine yazılı şekilde beraatine hükmedilmesi,  Kanuna aykırı olup, katılan vekilinin temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca hükmün BOZULMASINA, 27/01/2021 tarihinde oybirliğiyle karar verildi."
}