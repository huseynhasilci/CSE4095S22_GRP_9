{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıkların CMK’nın 223/2-a maddesi uyarınca ayrı ayrı beraatine    Nitelikli dolandırıcılık suçundan sanıkların beraatine ilişkin hükümler, katılan kurum vekili tarafından temyiz edilmekle, dosya incelenerek gereği düşünüldü;  Sanık ...'ün suç tarihinde birlikte yaşadığı ve sosyal güvencesi olmayan sanık ...'ı akrabaları olan temyiz dışı sanık ....'a ait yeşil kart ile Gaziantep 75. Yıl Doğum Hastanesine yatırdığı, burada yapılan doğum ve tedavi sonucu hastane tarafından fatura edilen 675TL’ nin haksız olarak katılan kuruma ödettirildiği, böylece sanıkların üzerine atılı kamu kurum ve kuruluşlarının zararına olarak dolandırıcılık suçunu işledikleri iddia olunan somut olayda; katılan kurum vekilinin beyanları, sanıkların savunmaları ve tüm dosya kapsamından, hiçbir sosyal güvencesi olmayan ve ödeme gücü bulunmayan sanık ...’den acil sağlık hizmet bedellerinin alınamayacağı ve hastanenin herhangi bir zararın da söz konusu olmadığı, bu nedenle sanıkların üzerine atılı nitelikli dolandırıcılık suçunun unsurları itibariyle oluşmadığı gerekçesine dayanan mahkemenin kabulünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan kurum vekilinin, sanıkların suçunun sabit olduğuna, cezalandırılmalarına karar verilmesi gerektiğine ilişkin ve yerinde görülmeyen sair temyiz itirazlarının reddiyle hükümlerin ONANMASINA, 14.01.2021 tarihinde oy birliğiyle karar verildi."
}