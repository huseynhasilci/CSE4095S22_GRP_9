{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 314/2, 3713 sayılı Kanunun 5/1, TCK'nın 62,  53, 58/9, 63 maddeleri uyarınca mahkumiyet    Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyizin sebebine göre dosya incelendi gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanığın silahlı terör örgütünün hiyerarşisine girdiğinin her türlü şüpheden uzak delillerde ortaya konulması gerektiği gözetilerek, Emniyet Genel Müdürlüğü Kom Daire Başkanlığı tarafından tespit edilen mahrem yapıya ilişkin veri inceleme raporunda yer alan “Tüm liste sorgulama sonucunda” “Derece1 (Örgüt tarafından fişlemeye karşılık gelen harf kodları)” olarak belirtilen kısımda “Dil(Emniyet içerisindeki ... mensubu olmayan ancak ... mensubu tarafından kazanılmaya çalışılan kişileri ifade ettiği)” şeklinde; “Derece2(örgüt tarafından yapılan fişlemeye karşılık gelen 2. kademe harf kodları)” olarak belirtilen kısımda “0(Hakkında bilgi olmayan personeli ifade ettiği)” şeklinde; “Güncel liste sorgulama sonucunda” ise “2015 ... Alan(2015 ... ayına kadar Polis Memurlarının örgütle ilişkisini belirten harf kodu)” olarak belirtilen kısımda “Dil(Emniyet içerisindeki ... mensubu olmayan ancak ... mensubu tarafından kazanılmaya çalışılan kişileri ifade ettiği)” şeklinde; “2015 ... Alan Dışı(2015 ... ayından sonra Polis Memurlarının örgütle ilişkisini belirten harf kodu” olarak belirtilen kısımda “0(hakkında bilgi olmayan personeli ifade ettiği)” şeklinde, “Alan(örgüt tarafından yapılan fişlemeye karşılık gelen harf kodları)” olarak belirtilen kısımda ise “EA(... içerisinde örgüt benim örgütüm diyen ancak bazı zaafları olan kişileri ifade ettiği)” şeklinde veriler bulunduğu ve söz konusu verilerin birbiri ile çeliştiği; yine sanık hakkında ayrıntılı ... tespit ve değerlendirme tutanağı ile ... ID bilgisinin tespitinin henüz yapılamadığının bildirilmesi karşısında; atılı suçun sübutu açısından ilgili birimlerden ayrıntılı ... tespit değerlendirme tutanağı getirilmeye çalışılıp, ayrıca örgütlü suçlar bilgi bankasından sanık hakkında ifade bulunup bulunmadığı araştırılıp, varsa dosyaya getirtilerek gerekirse ifade sahibi şahısların tanık olarak beyanlarına başvurulduktan sonra sonucuna göre hukuki durumun tayin ve takdiri gerekirken eksik araştırma ve inceleme ile yazılı şekilde hüküm kurulması,  Kanuna aykırı, sanık müdafiinin temyiz itirazları bu itibarla yerinde görülmüş olduğundan hükmün bu nedenle BOZULMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın İstanbul Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 26.01.2021 tarihinde oybirliği ile karar verildi."
}