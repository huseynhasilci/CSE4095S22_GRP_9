{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nun 157/1, 62, 52/2, 53. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm sanık tarafından temyiz edilmekle, dosya incelenerek gereği düşünüldü;  Dairemizin 07/02/2017 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Sanık ... ve temyiz dışı sanık ...'in katılanların çalıştığı kasap dükkanına gittikleri, katılan ...'dan et ve kıyma istedikleri, daha sonra isteklerini değiştirerek yarım kilo kıyma vermesini söyledikleri, katılan ...'in sanık ve temyiz dışı sanığın istediği kıymayı hazırlayıp paketledikten sonra, sanık ve temyiz dışı sanığın para ödemesi için katılan ... 'in yanına gittikleri, bu arada sanık ve temyiz dışı sanığın katılanlara anlamsız sorular sorarak katılanların dikkatini dağıtmaya çalıştıkları, kıyma ücreti olan 11.50 TL ödemek için temyiz dışı sanığın cebinden 100 TL parayı katılan ...'a uzatır gibi yapıp tekrar cebine koyduğu, daha sonra 1.50 TL'nı katılan ...'a verdiği, para üstü isteyince katılan ...'in para üstü olarak 90 TL parayı temyiz dışı sanığa iade ettiği, 100 TL'nın sanık ve temyiz dışı sanık tarafından ödenmediğini katılan ... 'in fark etmesi üzerine sanık ve temyiz dışı sanığın parayı da alıp olay yerinden kaçtıkları, bu suretle sanığın dolandırıcılık suçunu işlediğinin iddia edildiği olayda; sanık savunması, katılanlar beyanı, uzlaştırma sağlanamadığına ilişkin rapor ve tüm dosya kapsamına göre, sanığın suçu işlediğinin sabit olduğu gerekçesine dayanan, sanığın mahkumiyetine ilişkin mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanığın hükme yönelik ve yerinde görülmeyen temyiz itirazlarının reddiyle usul ve yasaya uygun olan hükmün ONANMASINA, 13.01.2021 tarihinde oybirliğiyle karar verildi."
}