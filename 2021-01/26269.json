{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-c-e maddeleri uyarınca beraat    Hizmet nedeniyle güveni kötüye kullanma suçundan, sanığın beraatine ilişkin hüküm, O yer Cumhuriyet savcısı ile katılan vekili tarafından temyiz edilmekle, dosya incelenerek gereği düşünüldü,  Sanığın katılanın yetkilisi olduğu .... Gıda Turizm şirketinde tır şoförü olarak çalıştığı, firmaya ait yük ile birlikte Almanya'ya gönderildiği, yük teslimi karşılığı tahsil ettiği 3.514 Euro'yu Almanya'da metroda çaldırdığını belirterek katılana ödemediği, böylece üzerine atılı hizmet nedeniyle güveni kötüye kullanma suçunu işlediği iddia olunan somut olayda; sanığın savunmasında, Almanya'ya götürdüğü malın bedelini bizzat elden teslim aldıktan sonra, şirket yetkililerinin talimatı ile tırın boş olarak geri dönmemesi için Almanya'dan Türkiye'ye getirilmek üzere yük çıkmasını beklediğini ve yaklaşık 15-20 gün kadar Almanya'da kaldığını, bu arada götürdüğü yük bedeli olarak tahsil ettiği 3.514 Euro’yu yanında taşımak durumunda kaldığını ve suça konu parayı Almanya'da metroda çaldırdığını ve müracatına rağmen herhangi bir tutanak tutulup işlemde yapılmadığını beyan ettiğinin anlaşılması karşısında; sanığın üzerine atılı, hükümden sonra 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma kapsamına alınan hizmet nedeniyle güveni kötüye kullanma suçunun sabit olduğu gözetilmeden, yazılı şekilde beraatine karar verilmesi,  Bozmayı gerektirmiş, O yer Cumhuriyet savcısının ve katılan vekilinin temyiz itirazları bu nedenlerle yerinde görülmüş olduğundan, hükmün 5320 sayılı Kanun'un 8. maddesi uyarınca uygulanması gereken CMUK'nın 321. maddesi gereğince BOZULMASINA, 14.01.2021 tarihinde oy birliği ile karar verildi."
}