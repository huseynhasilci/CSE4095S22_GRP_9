{
    "Dairesi": "12.Hukuk Dairesi",
    "Mahkemesi": "İcra Hukuk Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "        Yukarıda tarih ve numarası yazılı mahkeme kararının müddeti içinde temyizen tetkikinin alacaklılar tarafından istenmesi üzerine bu işle ilgili dosya mahallinden daireye gönderilmiş olup, dava dosyası için Tetkik Hakimi ... tarafından düzenlenen rapor dinlendikten ve dosya içerisindeki tüm belgeler okunup incelendikten sonra işin gereği görüşülüp düşünüldü :  Alacaklılar vekiline, mahkeme kararının 7.06.2020 tarihinde tebliğ edilmesi üzerine, 30.06.2020 tarihinde UYAP sistemi üzerinden temyiz dilekçesi gönderildiği, temyiz yoluna başvurma ve karar harcı ile temyiz giderlerinin de 29.09.2020 tarihinde mahkemeler veznesine yatırıldığı, kaldı ki alacaklılar vekiline temyiz harç ve masraflarını yatırması için usulüne uygun olarak düzenlenmiş bir muhtıra bulunmadığı gibi 4.10.2020 tarihinde tebliğ edilen davetiyenin içeriğinin de tespit edilemediği dosya içinde bulunan belgelerden anlaşıldığından Büyükçekmece 2. İcra Hukuk Mahkemesi'nin 21.10.2020 tarih ve 2019/1109 E. - 2020/551 K. Sayılı, temyiz yoluna başvurma ve karar harcının verilen kesin süre içinde yatırılmadığı gerekçesine dayanan temyiz talebinin reddine ilişkin ek kararın kaldırılmasına oybirliği ile karar verildikten sonra asıl kararın incelenmesine geçildi;  Yargıtay ilamında belirtilen bozma sebepleri çerçevesinde işlem yapılarak karar verilmiş, bozma ile kesinleşen hususların yeniden temyiz sebebi yapılmasına usul hükümleri elvermemiş bulunmasına ve temyiz edilen kararda yazılı gerekçelere göre yerinde olmayan temyiz itirazlarının reddiyle bozma gereğine ve usule uygun mahkeme kararının İİK'nin 366. ve HUMK'nin 438. maddeleri uyarınca ONANMASINA, alınması gereken 59,30 TL temyiz harcından, evvelce alınan harç varsa mahsubu ile eksik harcın temyiz edenden tahsiline, ilamın tebliğinden itibaren 10 gün içinde karar düzeltme yolu açık olmak üzere, 11/01/2021 gününde oy birliğiyle karar verildi."
}