{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan suça sürüklenen çocuk ...'ın, 5237 sayılı Türk Ceza Kanunu’nun 151/, 31/3, 62 ve 52. maddeleri uyarınca 1.320,00 Türk Lirası adli para cezası ile cezalandırılmasına dair Bafra 2. Asliye Ceza Mahkemesinin (Çocuk Mahkemesi Sıfatıyla) 07/01/2020 tarihli ve 2019/123 esas, 2020/4 sayılı kararına karşı, Adalet Bakanlığı'nın 11/05/2020 gün ve 94660652-105-55-3374-2020-Kyb sayılı yazısı ile Yargıtay Cumhuriyet Başsavcılığı'nın 20/05/2020 gün ve 2020/47324 sayılı ihbarnamesiyle Dairemize gönderildiği,    MEZKUR İHBARNAMEDE;    Dosya kapsamına göre, kayden 22/02/2004 doğumlu olup, suçun işlendiği 24/09/2018 tarihinde 15 yaşını ikmal etmediği anlaşılan suça sürüklenen çocuk hakkında tayin olunan cezadan, 5237 sayılı Türk Ceza Kanunu’nun 31/2. maddesi uyarınca indirim yapılması gerekirken, aynı Kanun’un 31/3. maddesi gereğince indirim yapılmasında isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Kayden 22.02.2004 doğumlu olup, suçun işlendiği 20/09/2018 tarihinde 12-15 yaş grubunda olduğu anlaşılan suça sürüklenen çocuk ... hakkında tayin olunan cezadan TCK’nın 31/2. maddesi gereğince ½ oranında indirim yapılması gerekirken aynı Kanunu’nun 31/3 fıkrası gereğince 1/3 oranında indirim yapılarak fazla ceza tayini nedeniyle kanun yararına bozma istemi yerinde görüldüğünden, Bafra 2. Asliye Ceza Mahkemesinin (Çocuk Mahkemesi Sıfatıyla) 07/01/2020 tarihli ve 2019/123 esas, 2020/4 sayılı kararın, 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle; mala zarar verme suçundan 5237 sayılı TCK'nın 151/1 maddesi uyarınca hükmedilen 120 gün adli para cezası, aynı yasanın 31/2. maddesi gereğince 1/2 oranında indirilerek 60 gün adli para cezası ile cezalandırılmasına, 62/1. maddesi gereğince 1/6 oranında indirilerek hükümlüye 50 gün adli para cezası ile cezalandırılmasına, verilen adli para cezasının, suça sürüklenen çocuğun sosyal ve ekonomik durumu ile diğer şahsi halleride göz önünde bulundurulmak suretiyle bir gün karşılığı 5237 sayılı TCK'nın 50/1-a ve52/2. maddesi gereğince takdiren 20 TL kabul edilerek 1.000 TL adli para cezası ile cezalandırılmasına’’ ibarelerinin yazılmasına, infazın bu miktar üzerinden yapılmasına, hükmün diğer bölümlerinin aynen korunmasına, dosyanın mahalline gönderilmek üzere Yargıtay Cumhuriyet Başsavcılığına İADESİNE, 28/01/2021 tarihinde oy birliğiyle karar verildi."
}