{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas - 2015/85 sayılı kararı ile 5237 sayılı TCK'nin 53. maddesindeki bazı ibareler iptal edilmiş ise de; bu husus infaz aşamasında dikkate alınabileceğinden bozma nedeni yapılmamıştır.  Yerinde görülmeyen diğer temyiz sebeplerinin reddine, ancak;  Sanık hakkında TCK’nin 86/1, 86/3-e,87/1-c, 87/1-c-son maddelerinin uygulanması ile bulunan 5 yıl hapis cezasından, aynı Kanun'un 29/1. maddesi gereği (¼) oranında indirilmesi suretiyle belirlenecek cezanın “3 yıl 9 ay” yerine “3 yıl 8 ay” hapis cezası olarak tayini ve bu miktar üzerinden TCK’nin 62/1. maddesi uyarınca (1/6) oranında indirim yapıldığında hükmedilecek cezanın “3 yıl 1 ay 15 gün” olarak tespiti yerine hesap hatası yapılarak “3 yıl 20 gün” hapis cezası olarak belirlenmesi suretiyle sanık hakkında eksik ceza tayini,  Bozmayı gerektirmiş, sanık ve o yer Cumhuriyet savcısının temyiz itirazları bu itibarla yerinde görülmüş olduğundan, hükmün bu sebepten 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca istem gibi BOZULMASINA, ancak bu husus yeniden yargılamayı gerektirmediğinden CMUK’un 322. maddesi gereğince, hüküm fıkrasında TCK'nin 29/1. maddesinin uygulandığı paragrafta yer alan “3 yıl 8 ay” ibaresi hükümden çıkarılmak ve yerine “3 yıl 9 ay” ibaresi eklenmek; TCK'nin 62/1. maddesinin uygulandığı paragrafta yer alan “3 yıl 20 gün” ibaresi hükümden çıkarılmak ve yerine “3 yıl 1 ay 15 gün” ibaresi eklenmek suretiyle hükmün DÜZELTİLEREK ONANMASINA, 28.01.2021 gününde oy birliğiyle karar verildi."
}