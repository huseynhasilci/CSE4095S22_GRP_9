{
    "Dairesi": "4.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi ile birlikte silahla tehdit, kasten yaralama, konut dokunulmazlığını ihlal, hakaret, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, ceza verilmesine yer olmadığı      Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  A-Sanık ...'a yükletilen kasten yaralama eyleminden kurulan ceza verilmesine yer olmadığına ilişkin hüküm ile suça sürüklenen çocuk ...'a yükletilen hakaret, mala zarar verme ve kasten yaralama ile suça sürüklenen çocuk ...'ye yükletilen hakaret ve mala zarar verme eylemlerinden kurulan mahkumiyet hükümlerinin incelenmesinde;  1-Katılan ... vekilinin 21/12/2015 tarihli süre tutum dilekçesinde sadece katılan suça sürüklenen çocuk ... hakkında kurulan hapis cezasına ilişkin mahkumiyet hükümleri yönünden temyiz talebinde bulunduğu, daha sonra 06/01/2016 tarihli gerekçeli temyiz dilekçesinin (3.) maddesinde sanık ... hakkında kasten yaralama suçundan kurulan ceza verilmesine yer olmadığına ilişkin hüküm yönünden de temyiz talebinde bulunduğu, bu durumda sanık ... hakkında kurulan ceza verilmesine yer olmadığına ilişkin hükme yönelik temyiz isteminin yasal süreden sonra gerçekleştiği,  2-Suça sürüklenen çocuklara yükletilen hakaret, mala zarar verme ve kasten yaralama suçlarından dolayı kararda öngörülen cezaların nitelik ve niceliklerine göre, verildikleri tarih itibariyle hükümlerin temyiz edilemez olduğu,  Anlaşıldığından, 5320 sayılı Yasanın 8/1 ve 1412 sayılı CMUK’nın 317. maddeleri uyarınca katılan ... vekili ile suça sürüklenen çocuklar ... ve ... müdafiilerinin, tebliğnameye uygun olarak, TEMYİZ İSTEĞİNİN REDDİNE,  B-Suça sürüklenen çocuklar ... ve ...'ye yükletilen birden fazla kişi ile birlikte silahla tehdit ve konut dokunulmazlığını ihlal eylemlerinden kurulan mahkumiyet hükümlerinin incelemesinde ise;  Temyiz isteğinin reddi nedenleri bulunmadığından işin esasına geçildi.  15-18 yaş grubunda bulunan suça sürüklenen çocuklar ... ve ...'nin, eylemlerine uyan 5237 sayılı TCK’nın 106/2-a,c, 116/1-4, 119/1-a,c, 31/3. maddeleri kapsamındaki birden fazla kişi ile birlikte silahla tehdit ve konut dokunulmazlığının ihlali suçları için 5237 sayılı TCK'nın 66/1-e, 66/2 ve 67. maddelerinde öngörülen 7 yıl 12 aylık olağanüstü dava zamanaşımının, suç tarihinden inceleme tarihine kadar gerçekleştiğinin anlaşılması,  Bozmayı gerektirmiş, suça sürüklenen çocuklar ... ve ... müdafiilerinin temyiz itirazları bu bakımdan yerinde görülmüş olduğundan, tebliğnameye aykırı olarak açıklanan nedenle HÜKÜMLERİN BOZULMASINA, bozma nedeni yeniden yargılama yapılmasını gerektirmediğinden 5271 sayılı CMK'nın 223/8. maddesi gereğince kamu davalarının DÜŞMESİNE, 20/01/2021 tarihinde oy birliğiyle karar verildi."
}