{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Nitelikli dolandırıcılık suçundan şüpheliler ... ve diğerleri haklarında yapılan soruşturma esnasında, suç yeri itibarıyla dosyanın İstanbul Cumhuriyet Başsavcılığına gönderilmesine dair Bozdoğan Cumhuriyet Başsavcılığının 17/01/2020 tarihli ve 2018/842 soruşturma, 2020/11 sayılı yetkisizlik kararını müteakip, bu kez suç yeri bakımından dosyanın Bozdoğan Cumhuriyet Başsavcılığına gönderilmesine ilişkin İstanbul Cumhuriyet Başsavcılığınca verilen 12/02/2020 tarihli ve 2020/18377 soruşturma, 2020/4250 sayılı yetkisizlik kararı üzerine, Bozdoğan Cumhuriyet Başsavcılığının yetkili savcılık olarak belirlenmesine dair Bakırköy 13. Ağır Ceza Mahkemesinin 11/03/2020 tarihli ve 2020/450 değişik iş sayılı kararı aleyhine, Yüksek Adalet Bakanlığınca verilen 07/10/2020 gün ve 94660652-105-09-13355-2020-Kyb sayılı kanun yararına bozma talebine dayanılarak soruşturma dosyası Yargıtay Cumhuriyet Başsavcılığının 27/10/2020 gün ve 2020/90051 sayılı tebliğnamesiyle Dairemize gönderilmekle okundu.  Kanun yararına bozma isteyen tebliğnamede;  Benzer bir olay sebebiyle Yargıtay 15. Ceza Dairesinin 04/11/2019 tarihli ve 2019/6236 esas, 2019/10639 karar sayılı ilamında \"....Dairemizin 06.04.2015 tarih ve 2015/4473-23011 sayılı ilâmı ve daha birçok kararında da belirtildiği üzere, dolandırıcılık suçunun, iradesi fesada uğratılan kişinin yatırmış olduğu paranın fail tarafından çekildiği anda tamamlanacak olması nedeniyle suç yerinin de menfaatin temin edileceği yer olacağından hareketle...\" şeklinde belirtildiği üzere, somut soruşturma dosyasına konu olayda, müştekinin hesabından gönderilen paralardan bir kısmının Ziraat Bankası'nın 10/10/2018 tarihli yazısına göre ilk olarak Kasımpaşa/İstanbul ATM'sinden çekildiğinin tespit edildiği, yine Kuveyt Türk'ün 04/10/2018 tarihli yazısına göre Şişli ve Osmanbey'de bulunan ATM'lerden para çekimi yapıldığı, bu halde haksız menfaatin temin edildiği yerin İstanbul Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmemiştir.  5271 Sayılı Ceza Muhakemesi Kanunu’nun 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  Soruşturma dosyasına konu olayda haksız menfaatin temin edildiği yerin İstanbul Cumhuriyet Başsavcılığı yargı çevresinde kaldığı gözetilmeden, yazılı şekilde karar verilmesinde isabet bulunmadığından, kanun yararına bozmaya atfen düzenlenen ihbarnamedeki düşünce yerinde görülmekle, Bakırköy 13. Ağır Ceza Mahkemesinin 11/03/2020 tarih ve 2020/450 Değişik iş sayılı kararının 5271 sayılı CMK'nın 309. maddesi gereğince BOZULMASINA, aynı maddenin 4. fıkrasının (a) bendi uyarınca müteakip işlemlerin mahallinde mahkemesince yerine getirilmesine, 18/01/2021 tarihinde oybirliğiyle karar verildi."
}