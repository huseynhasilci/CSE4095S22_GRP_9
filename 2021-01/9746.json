{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat    Taksirle yaralama suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Olay tarihinde, Kızıltepe 4.ncü Hudut Alay K.lığına bağlı Nusaybin 10. Hudut Bölüğü'nde askerlik görevini ifa eden katılanın askeri bölgeye mahsus olan yerde elektrik çarpması sonucu yaralanması ile sonuçlanan olayda; mahkemece hükme esas alınan 28.08.2013 tarihli bilirkişi heyet raporunda, ... sorumlusu yönünden hattın periyodik denetleme ve yoklamalarını yaptırmayan ... İl Müdürlüğünün olayda kusuru bulunduğu; ancak bu kusurun mevzuatın ve işin gereğinin kendisine yüklediği yükümlükleri yerine getirmemesi şeklinde hizmet kusuru olduğu, elektrik hatlarının uzunlukları, mesafeleri, tesis tarihleri çok geniş sahaya yayılmış olmaları sebebiyle ... tüzel kişiliğine ait kusurun şahıslara indirgenmesinin mümkün olmadığı, bu itibarla olay öncesi elektrik direğinde elektrik kaçağı olduğuna dair arıza ihbarı almayan, bu durumdan haberi bulunmayan ... İşletme Başmühendisi olan sanığa olay sebebiyle cezai yönden şahsi kusur verilemeyeceğinin belirtilmesi karşısında, sanık hakkında beraat kararı verildiği, mahkemenin beraate ilişkin kabul ve uygulaması yerinde görülmekle yapılan incelemede;  Yapılan yargılama sonunda, yüklenen suç açısından sanığın taksirinin bulunmadığı gerekçeleri gösterilerek mahkemece kabul ve takdir kılınmış olduğundan, katılan vekilinin sanığın cezalandırılması gerektiğine, sorumluluğu olduğuna, kararın usul ve yasaya aykırı olduğuna ilişkin temyiz itirazlarının reddiyle, beraate ilişkin hükmün isteme uygun olarak ONANMASINA, 21.01.2021 tarihinde oybirliğiyle karar verildi."
}