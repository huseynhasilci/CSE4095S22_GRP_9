{
    "Dairesi": "1.Hukuk Dairesi",
    "Mahkemesi": " BÖLGE ADLİYE MAHKEMESİ 2. HUKUK DAİRESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen davada;  Davacılar, 1280 ada 8 parsel sayılı taşınmazda paydaş olduklarını, ...’nın payının 4/24, ...’in payının ise 2/24 olması gerekirken pay oranlarının eksik tescil edildiğini ileri sürerek tapu kaydının iptali ile düzeltilmiş payları oranında adlarına tescilini istemişlerdir.  Davalı ..., taşınmazın öncesinde annelerine ait olduğunu, babalarının taşınmaza 6 daireli bina yaptığını, imar uygulaması sonucunda taşınmazın 429,00 m2 olduğunu, taşınmazda pay satın aldığını belirterek davanın reddini savunmuş, diğer davalılar davaya cevap vermemişlerdir.  Mahkemece, iddiaların ispatlanamadığı gerekçesiyle davanın reddine karar verilmiş, davacıların istinaf başvurusu ... Bölge Adliye Mahkemesi 2. Hukuk Dairesi tarafından, tapu kaydında hatalı ya da yolsuz bir tescil olmadığı gerekçesiyle 6100 sayılı HMK'nun 353/1-b.1 fıkrası uyarınca esastan reddedilmiştir.  Karar, davacılar tarafından süresinde temyiz edilmiş olmakla, Tetkik Hakimi ...’un raporu okundu, düşüncesi alındı. Dosya incelendi, gereği görüşülüp, düşünüldü.   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davacıların yerinde bulunmayan temyiz itirazının reddiyle usul ve yasaya uygun olan hükmün ONANMASINA, aşağıda yazılı 14.90. TL bakiye onama harcının temyiz eden davacılardan alınmasına, 28.01.2021 tarihinde oybirliğiyle karar verildi."
}