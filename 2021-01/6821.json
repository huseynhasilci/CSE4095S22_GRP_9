{
    "Dairesi": "3.Hukuk Dairesi",
    "Mahkemesi": " ANKARA 10. SULH HUKUK MAHKEMESİ",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında ilk derece mahkemesinde görülen kira sözleşmesinden kaynaklanan alacak davasında verilen karar hakkında bölge adliye mahkemesi tarafından yapılan istinaf incelemesi sonucunda; tarafların istinaf başvurusunun ayrı ayrı esastan reddine yönelik olarak verilen hükmün, süresi içinde taraf vekillerince temyiz edilmesi üzerine; temyiz dilekçesinin kabulüne karar verildikten sonra, dosya içerisindeki bütün kağıtlar okunup gereği düşünüldü:     Davacı vekili, 28/12/2020 tarihli dilekçesi ve ekinde sunulan sulh protokolü ile karşı taraf ile sulh olunduğuna dair sözleşme yapıldığını bildirmiştir.  7251 sayılı kanunun 30. maddesi ile 6100 sayılı HMK’nın 314. maddesine eklenen üçüncü fıkrada; “Sulh, dosyanın temyiz incelemesine gönderilmesinden sonra yapılmışsa, Yargıtay temyiz incelemesi yapmaksızın dosyayı sulh hususunda ek karar verilmek üzere hükmü veren mahkemeye gönderir.”hükmüne yer verilmiştir.  Açıklanan kanun hükmüne göre; temyiz incelemesi aşamasında ortaya çıkan sulh hakkında ek karar verme yetkisi, hükmü veren mahkemeye aittir.  SONUÇ: Yukarıda açıklanan nedenlerle; temyiz incelemesi aşamasında ortaya çıkan sulh hakkında ek karar verilmesi için, dosyanın hükmü veren iİk derece mahkemesine işlemsiz olarak İADESİNE, 20/01/2021 tarihinde oy birliği ile karar verildi."
}