{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK.’nın 158/2 delaleti ile 158/1, 52/2, 53 maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm sanık tarafından temyiz edilmekle, dosya incelenerek gereği düşünüldü;  Katılanın, ... Kolejinde bir süre öğretmenlik yapan bir arkadaşı vasıtasıyla sanık ...'la tanıştığı, sanığın katılana, açıktan atama ile yasaya yeniden eklenen yeni madde ile ilk defa atanacaklar için devlet büyükleri yakınlarına bir kısım kontenjan açıldığı, katılanı bu kontenjandan faydalandıracağı, Ankara'da işleri kendisinin takip edeceği, bu işleri halledebilmek için bir miktar para gerektiğini söylediği, katılandan 4.000 TL menfaat temin ettiği olayda; sanığın savunmasında Ankara'da Devlet Personel Alımı Daire Başkanlığında ... isimli şahsı tanıdığını katılana söylediğini açıkça beyan etmesi, tanık ...'in de beyanıyla bu hususun doğrulanması karşısında, sanığın tevil yollu ikrarı, katılan beyanı ve tanıklar ..., ..., ..., ve ...'in anlatımları dikkate alındığında, sanığın eylemleminin kamu görevlileriyle ilişkisinin olduğundan, onlar nezdinde hatırı sayıldığından bahisle ve belli bir işin gördürüleceği vaadiyle aldatarak dolandırıcılık suçuna vücut verdiği anlaşıldığından, nitelikli dolandırıcılık suçunu oluşturduğunu takdir eden mahkemenin kabul ve uygulamasında bir isabetsizlik görülmemiştir.  Yapılan yargılama sonunda, yüklenen suçlar yönünden gerekçesi gösterilerek mahkemece kabul ve takdir kılınmış olduğundan, sanığın temyiz itirazlarının reddiyle, hükümlerin ONANMASINA, 11/01/2021 gününde oy birliğiyle karar verildi."
}