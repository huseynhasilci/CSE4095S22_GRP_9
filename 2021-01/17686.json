{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, konut dokunulmazlığının ihlali",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  1-Sanık hakkında hırsızlık suçundan kurulan hükmün incelenmesinde;  Sanığın tekerrüre esas alınan ilamı denetime olanak sağlayacak biçimde karar yerinde gösterilmemiş ise de; en ağır cezayı içeren ilamın tekerrür uygulamasına esas alınması infaz aşamasında gözetilebileceğinden bozma nedeni yapılmamıştır.  Yapılan duruşmaya, toplanan delillere, gerekçeye, hakimin kanaat ve takdirine göre temyiz itirazları yerinde olmadığından reddiyle hükmün istem gibi ONANMASINA,  2-Sanık hakkında konut dokunulmazlığının ihlali suçundan kurulan hükmün incelenmesinde;  14/10/2013 tarihli olay yeri inceleme raporuna göre, olay yerinin müştemilat niteliğinde olmayan ahır olduğu, bu nedenlerle binanın eklentisi olarak kabul edilemeyeceği anlaşılmakla sanık hakkında konut dokunulmazlığını ihlali suçundan beraat kararı verilmesi gerekirken yazılı şekilde mahkumiyet hüküm kurulması,  Kabule göre de;  Sanığın tekerrüre esas alınan ilamın denetime olanak sağlayacak biçimde karar yerinde gösterilmemesi,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebepten dolayı isteme aykırı olarak BOZULMASINA, 27/01/2021 gününde oy birliğiyle karar verildi."
}