{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "04",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1) Sanığın basit yaralama suçundan beraatine dair; Gediz Asliye Ceza Mahkemesinin 16/03/2017 gün ve 2016/234 Esas, 2017/117 Karar sayılı kararı  2) İstinaf başvurusu kabul edilerek ilk derece mahkemesinin beraat kararının kaldırılması suretiyle sanığın basit yaralama suçundan mahkumiyetine dair; İzmir Bölge Adliye Mahkemesi 1. Ceza Dairesinin 19/09/2017 gün ve 2017/1036 Esas, 2017/1700 Karar sayılı kararı    İzmir Bölge Adliye Mahkemesi 1. Ceza Dairesinin 19/09/2017 gün ve 2017/1036 Esas, 2017/1700 Karar sayılı kararının sanık tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Sanık mağdura yönelik yaralama eylemi için ilk derece mahkemesinin kasten basit yaralamadan verdiği beraat kararının bölge adliye mahkemesince kaldırılarak sanığın TCK’nin 86/2, 86/3-a maddeleri gereği 3.600 TL adli para cezasına mahkum edilmiş olması nedeniyle karar tarihinde yürürlükte bulunan 5271 sayılı CMK’nin 286/2-d maddesinin ilk hali gereğince hükmün temyizi kabil kararlardan olmadığı belirlenerek yapılan incelemede;  Sanık hakkında basit yaralama suçundan, verilen kararın türü ve karar tarihi gözetildiğinde, 15.02.2019 tarihinde Resmi Gazete’nin 30687. sayısında yayımlanarak yürürlüğe giren Anayasa Mahkemesinin 27.12.2018 tarihli, 2018/71 Esas ve 2018/118 Karar sayılı iptal kararından önce kararın verildiği de dikkate alınarak karar tarihinde yürürlükte bulunan 5271 sayılı CMK'nin 286/2-d maddesi uyarınca, ilk derece mahkemelerinin görevine giren ve kanunda üst sınırı iki yıla kadar (iki yıl dâhil) hapis cezasını gerektiren suçlar ve bunlara bağlı adli para cezalarına ilişkin her türlü bölge adliye mahkemesi kararlarının temyizi mümkün olmadığından, sanığın temyiz isteminin 5271 sayılı CMK'nin 298. maddesi uyarınca isteme aykırı olarak REDDİNE,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Gediz Asliye Ceza Mahkemesine, kararın bir örneğinin ise İzmir Bölge Adliye Mahkemesi 1. Ceza Dairesi'ne gönderilmek üzere” Yargıtay Cumhuriyet Başsavcılığına TEVDİİNE, 04.01.2021 gününde oy birliğiyle karar verildi."
}