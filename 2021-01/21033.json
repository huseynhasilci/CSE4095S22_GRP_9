{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-a, 168/2, 52/2-4, 53/1.  maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Sanığın, alış veriş için çarşıya gelen mağdurun yanına gelerek mağdura hitaben \"ben seni tanıyorum, seninle bir yemek yiyelim, oğlanlar nasıl, ne yapıyorlar\" dediği, birlikte yürümeye devam ederken bir geçitte yanlarına açık kimliği tespit edilemeyen bir başka şahsın daha geldiği, faili meçhul şahsın sanığı kastederek \"hayır konusunda iyi bir adam bulmuşsun, bu benim aynı zamanda kayınpederimdir\" dediği, sanığın mağdura \"benim de yakın zamanda kayınvalidem öldü. Bunun için sana 1000 TL vereyim sen köyünüzde yapılan camiye yardım et\" dediği ve parayı mağdura vermeyerek sadece gösterdiği, yine sanığın \"bu ölen şahıs ardından yapılan dini merasimin 2.000 TL civarında tuttuğunu\" söyleyerek mağdurdan üzerindeki parayı istediği, mağdurunda cebinde bulunan 1.540 TL yi sanığa verdiği, sanığın mağdura \"siz burada bekleyin bu paralar için makbuz kestirip geleyim\" dediği ve mağduru faili meçhul kişi ile birlikte bıraktığı, sanığın tekrar döndüğü, mağdura birlikte çarşıyı gezelim demesi üzerine peynir pazarına geldiklerinde sanığın ve faili meçhul şahsın kaçarak uzaklaştıkları, bu şekilde sanığın üzerine atılı dini inanç ve duygularının istismarı suretiyle dolandırıcılık suçunu işlediği iddia olunan olayda; sanık savunmaları, mağdur beyanı, teşhis tutanakları ve tüm dosya kapsamına göre sanığın üzerine atılı suçu işlediğinin sabit olduğu gerekçesine dayanan mahkemenin kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın yerinde görülmeyen temyiz itirazlarının reddiyle, hükmün ONANMASINA, 28/01/2021 tarihinde oybirliğiyle karar verildi."
}