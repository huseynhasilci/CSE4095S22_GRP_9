{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nin 81/1, 29, 62, 53/1-2-3, 63 ve 54. maddeleri uyarınca 15 yıl hapis cezasına ilişkin, Batman 1. Ağır Ceza Mahkemesinin 19/06/2018 tarih, 2017/24 esas ve 2018/219 karar sayılı hükmünün, duruşmalı istinaf incelemesi sonucu CMK'nin 280/2. maddesi uyarınca kaldırılarak, sanığın TCK'nin 81/1, 29, 62, 53, 63 ve 54. maddeleri uyarınca 12 yıl 6 ay hapis cezasıyla cezalandırılmasına.    TÜRK MİLLETİ ADINA    Sanık ...’in, maktul ...’e karşı kasten öldürme suçundan kurulan mahkumiyet hükmünün, sanık müdafii ve maktulden katılanlar vekili tarafından temyiz edilmesi üzerine yapılan incelemede; Gaziantep Bölge Adliye Mahkemesi 2. Ceza Dairesinin 12.11.2018 tarih 2018/1906 esas, 2018/1756 karar sayılı verilen kararında düzeltme nedeni dışında bir isabetsizlik görülmemiş olduğundan, sanık müdafiinin ceza miktarının fazlalığına, TCK’nin 25 ve 27. maddelerinin uygulanması gerektiğine, suçun doğrudan kast ile işlenmediğine, maktulden katılanlar vekilinin eksik incelemeye, haksız tahrik indiriminin yapılmaması gerektiğine yönelen ve yerinde görülmeyen temyiz itirazlarının reddine,  Baro tarafından atanan vekil ile kendisini temsil ettiren katılan ... lehine vekalet ücreti takdir edilmesi usul ve yasaya aykırı olup, bu husus yeniden yargılamayı gerektirmediğinden, CMK.nin 303. maddesinin verdiği yetkiye istinaden Gaziantep Bölge Adliye Mahkemesi 2. Ceza Dairesi kararının hüküm fıkrasında yer alan katılan ... lehine vekalet ücretine hükmedilmesine ilişkin bendin çıkarılmasına karar verilmek suretiyle DÜZELTİLEN hükmün, tebliğnamedeki düşünceye uygun olarak, 5271 sayılı CMK'nin 302/1. maddesi uyarınca ESASTAN REDDİNE, aynı Kanunun 304/1. maddesi uyarınca dosyanın Batman 1. Ağır Ceza Mahkemesine, ilamın bir örneğinin Gaziantep Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 12/01/2021 gününde oy birliği ile karar verildi."
}