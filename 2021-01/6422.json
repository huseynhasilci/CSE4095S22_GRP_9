{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli yağma, kişiyi hürriyetinden yoksun kılma, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat    Mahalli mahkemece verilen hükümler temyiz edilmekle dosya incelenerek, gereği düşünüldü:  Sanık ... hakkında kasten yaralama suçundan dava açılıp, sanığın atılı suçtan beraatine karar verilmesi yönünde mütalaada bulunulduğu halde, bu suçtan hüküm kurulmamış ise de; zamanaşımı içerisinde hüküm kurulması olanaklı görülmüştür.  I- Sanıklar hakkında verilen beraat hükümlerine yönelik sanıklar müdafiinin temyiz itirazlarının incelenmesinde:  Sanıklar müdafiinin temyizinin “Beraat” kararlarının gerekçesine yönelik olmadığı ve kararı temyiz etmesinde de hukuki yarar bulunmadığından, 5320 sayılı Yasanın 8/1. maddesi aracılığı ile 1412 sayılı CMUK'un 317. maddesi gereğince temyiz talebinin isteme uygun olarak REDDİNE,  II- Sanıklar hakkında kişiyi hürriyetinden yoksun kılma ve hakaret suçlarından beraat hükümlerine yönelik katılan vekilinin temyiz itirazlarının incelenmesinde:  Dosya ve duruşma tutanakları içeriğine, kararın dayandığı gerekçeye ve takdire göre; katılan vekilinin temyiz itirazları yerinde görülmemiş olduğundan reddiyle usul ve kanuna uygun ve taktire dayalı bulunan hükmün tebliğnameye uygun olarak ONANMASINA,  III- Sanıklar hakkında yağma suçundan kurulan beraat hükümlerine yönelik katılan vekilinin temyiz itirazlarının incelenmesinde:  ... Veterinerlik Tarım ve Hayvancılık Ltd Şti. işletenleri sanıklar ... ve...’ın şoför olarak yanlarında çalışan mağdur ...’i ofise çağırıp, hayvanlarına yem almasından, araç arızasından ve teslimat sırasında sütlerde meydana gelen ekşimeden kaynaklı borçlar nedeniyle 2.700 TL borcu olduğunu söyleyip, 2.013 TL miktarlı 30.08.2016 vade tarihli senedi imzalamasını istedikleri, mağdurun borcunu kabul edip, ödeme gücü olmadığını belirtmesi üzerine sanıkların mağduru darp edip zorla 2.013 TL miktarlı senedi ve çıkış ibranamesi imzalattırdıkları, olayda; 5237 sayılı TCK'nin 150/1. maddesinde anlamını bulan hukuki alacaklarını tahsil etmeye çalışan sanıklar hakkında sübut bulan TCK'nin 150/1. madde delaletiyle kasten yaralama suçundan mahkumiyetleri yerine yerinde yeterli olmayan gerekçe ile yazılı şekilde beraatlerine hükmedilmesi,  Bozmayı gerektirmiş, katılan ... vekilinin temyiz itirazları bu bakımdan yerinde görülmüş olduğundan, hükmün açıklanan nedenle tebliğnameye uygun olarak BOZULMASINA, 20/01/2021 tarihinde oybirliğiyle karar verildi."
}