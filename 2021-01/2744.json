{
    "Dairesi": "11.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Ankara 19. Asliye Hukuk Mahkemesince bozmaya uyularak verilen 20.10.2015 tarih ve 2014/536-2015/367 sayılı kararın Yargıtayca incelenmesinin davalı tarafından istenildiği ve temyiz dilekçesinin süresi içinde verildiği anlaşılmış olmakla, dava dosyası için Tetkik Hakimi ... tarafından düzenlenen rapor dinlendikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra işin gereği görüşülüp, düşünüldü:  Davacı vekili, davalıya, davacı bankaya olan kredi kartı borcunu ödememesi üzerine Ankara 18. Noterliği tarafından gönderilen 18.02.2013 tarihli ihtarname ile bankadaki hesabının kat edildiğini ve yasal işlemlere başlanacağının bildirildiğini, davalının ihtarnameye rağmen davacı bankaya borcunu ödemediğini, Ankara 2. İcra Müdürlüğü'nün 2013/4848 Esas sayılı dosyası ile icra takibi başlatıldığını, davalının icra takibine itiraz ettiğini ileri sürerek davanın kabulü ile davalının Ankara 2. İcra Müdürlüğü'nün 2013/4848 Esas sayılı dosyasına yaptığı itirazın iptaline, takip alacağının takip tarihinden itibaren işleyecek akdi faiz ve temerrüt faizi ile birlikte davalıdan tahsiline, davalının davacı bankaya % 40 icra inkar tazminatı ödemesine karar verilmesini talep ve dava etmiştir.  Davalı, davaya cevap vermemiştir.  İlk derece mahkemesince yapılan yargılama, toplanan deliller ve benimsenen bilirkişi raporuna göre, taraflar arasında 13.06.2006 tarihinde Bireysel Ürün ve Hizmet Paket Sözleşmesi imzalandığı, sözleşme gereğince davalıya kredi kartı verildiği, bilirkişi incelemesi sonucunda davalı borcunun toplam 3.087,96 TL olduğunun tespit edildiği, davalı tarafın ödemeye ilişkin herhangi bir belge sunmadığı gerekçesiyle davanın kısmen kabulüne, davalının Ankara 2.İcra Müdürlüğü’nün 2013/4848 Esas sayılı dosyaya yapmış olduğu itirazın kısmen iptaline, takibin asıl alacak 2.777,60 TL, faizin 235,09 TL, vergi 11,75 TL, masraf 63,52 TL olmak kaydıyla toplam 3.087,96 TL üzerinden devamına, fazlaya ilişkin talebin reddine, asıl alacak üzerinden %20 tazminatın davalıdan alınıp davacıya verilmesine karar verilmiş, hüküm davalı tarafından temyiz edilmiştir.  Dosyadaki yazılara kararın dayandığı delillerle gerektirici sebeplere, delillerin takdirinde bir isabetsizlik bulunmamasına göre, davalı vekilinin yerinde görülmeyen bütün temyiz itirazlarının reddiyle usul ve kanuna uygun bulunan hükmün ONANMASINA, aşağıda yazılı bakiye 158,20 TL temyiz ilam harcının temyiz eden davalıdan alınmasına, 18.01.2021 tarihinde oybirliğiyle karar verildi."
}