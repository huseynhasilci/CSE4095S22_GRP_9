{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişiyle birlikte tehdit, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Yerel Mahkemece bozma üzerine verilen hükümler temyiz edilmekle, başvurunun süresi ve kararın niteliği ile suç tarihine göre, temyiz başvurusunun sanığın mağdur ...'a yönelik birden fazla kişiyle birlikte tehdit ve mala zarar verme eylemlerinden kurulan mahkumiyet hükümlerine yönelik olduğu belirlenerek dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar ve belgeler ile gerekçe içeriğine göre yapılan incelemede;  1-Sanığa yükletilen mala zarar verme eylemiyle ulaşılan çözümü haklı kılıcı zorunlu öğelerinin ve bu eylemin sanık tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemin doğru olarak nitelendirildiği ve Kanunda öngörülen suç tipine uyduğu,  Cezanın kanuni bağlamda uygulandığı,  Anlaşıldığından, sanık ...'nun ileri sürdüğü nedenler yerinde görülmemiş olmakla, tebliğnameye uygun olarak, TEMYİZ DAVASININ ESASTAN REDDİYLE HÜKMÜN ONANMASINA,  2-Birden fazla kişiyle birlikte tehdit eyleminden kurulan mahkumiyet hükmüne ilişkin temyiz isteminin incelenmesine gelince; başkaca nedenler yerinde görülmemiştir.  Ancak;    İddianame anlatımında sanığın tehdit eylemini birlikte gerçekleştirdiği iddia edilen sanık Polat Topdaş hakkında birden fazla kişiyle birlikte tehdit eyleminden beraat kararı verildiğinin ve söz konusu beraat kararının temyiz konusu yapılmaksızın kesinleştiğinin anlaşılması karşısında, sanık ...'nun tehdit eylemini ne şekilde sanık Polat Topdaş ile birlikte gerçekleştirdiği yeterince açıklanıp tartışılmadan sanık hakkında yazılı şekilde hüküm verilmesi,  Kanuna aykırı, sanık ...'nun temyiz nedenleri yerinde görülmekle, tebliğnameye aykırı olarak HÜKMÜN BOZULMASINA, yargılamanın bozma öncesi aşamadan başlayıp sürdürülüp sonuçlandırılmak üzere dosyanın esas/hüküm mahkemesine gönderilmesine, 27.01.2021 tarihinde oy birliğiyle karar verildi."
}