{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 89/4, 62/1, 53/6. maddeleri uyarınca mahkumiyet    Taksirle yaralama suçundan sanığın mahkumiyetine ilişkin hüküm sanık müdafii tarafından temyiz edilmekle, dosya incelenerek gereği düşünüldü:  Olay günü saat 20:15 sıralarında sanık ...'ın sevk ve idaresindeki otomobil ile seyir halinde iken olay mahalline geldiğinde, önünde seyir halinde olan aracın durması ile birlikte karşı yön şeridine geçtiği sırada direksiyon hakimiyetini kaybederek yolun sol kısmında kaldırım üzerinde bulunan yayalara ve kuaför dükkanına çarpması sonucunda bir kişinin vücudunda 6. derece kemik kırığı oluşacak, bir kişinin de vücudunda oluşan kemik kırığı neticesinde protez kullanmak zorunda kaldığı, bir kişinin de basit tıbbi müdahale ile giderilebilir şekilde yaralandığı olayda sanığın sevk ve idaresindeki otomobil ile meskun mahaldeki caddede seyrini mahal hız limitlerinin üstünde sürdürdüğü, önünde aynı istikamette seyretmekte olan araç ile arasında gerekli-yeterli takip mesafesini korumadığı, önündeki araca kontrolsüz biçimde yaklaştığı ve önündeki aracın durması ile kavşak mahallinde kurallara aykırı olarak karşı yol şeridine geçip aracı sollamak istediği sırada sevk ve idare hatası ile direksiyon hakimiyetini kaybederek, dikkat ve özen yükümlülüklerine aykırı davranışları ile asli derecede tamamen kusurlu olduğu anlaşılmakla, mahkemenin kabul ve takdirinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafinin ceza miktarına ilişkin temyiz itirazının reddi ile hükmün isteme uygun olarak ONANMASINA, 11.01.2021 tarihinde oy birliğiyle karar verildi."
}