{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında ayrı ayrı; TCK'nun 157/1, 62, 52 ve 53. maddeleri uyarınca mahkumiyet    Dolandırıcılık suçundan sanıkların mahkumiyetine ilişkin hükümler sanıklar tarafından temyiz edilmekle, dosya incelenerek gereği düşünüldü;  Dairemizin 23/01/2017 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Sanıklar ... ve ...'in kardeş oldukları, temyiz dışı sanık ... ile sanıkların aynı köyden oldukları bu nedenle birbirlerini tanıdıkları, katılanın Sivrihisar ilçesinde tarım işiyle uğraştığı, sanıklar ... ve ...'ı saman balyası işinde çalıştırması nedeniyle tanıdığı olay tarihinden önce sanıklar ve temyiz dışı sanığın fikir ve eylem birliği içerisinde katılanın yaşadığı Sivrihisar ilçesine giderek temyiz dışı sanığı Bolvadin Alkaloid fabrikasında çalışan ... olarak tanıtıp, temyiz dışı sanık da 2.000 adet altın olduğu ve bu altını değerlendirmek istediklerinden bahisle katılanı bu altınları alma konusunda ikna etmeye çalıştıkları, sanıkların katılana numune olarak gerçek bir altın verdikleri, katılanın altını kontrol ettirerek gerçek bir altın olduğunu anlaması üzerine sanıklara güven duyduğu, sanıkların katılana altınları birlikte değerlendirme teklifi sonucu ortaya ortak miktarda para koyma meselesinin gündeme gelerek kabul edildiği, bunun üzerine katılanın payına düşen 20.000 TL parayı hazır ederek olay günü Bolvadin İlçesi'ne geldiği, akabinde sanıklar ve temyiz dışı sanık ile buluştuğu, katılanın elindeki 20.000 TL'yi temyiz dışı sanığa verdiği, temyiz dışı sanığın da diğer sanıklarla önceden yaptıkları plan gereği bu parayı katılandan aldıktan sonra bir bahane uydurarak katılanı diğer sanıklar ... ve ... ile birlikte bırakarak olay yerinden ayrıldığı ve bir daha da olay yerine geri dönmediği, katılan ile beraber olay yerinde kalan sanıkların, önceden yaptıkları plan gereği usulen katılan ile beraber bir süre temyiz dışı sanığı aradıkları, sanıkların ''biz ...'i bulur, sana da haber ederiz'' diyerek katılanı başlarından savdıkları,bu suretle sanıkların dolandırıcılık suçunu işlediklerinin iddia edildiği olayda; sanıklar savunması, katılan beyanı, uzlaştırma sağlanamadığına ilişkin rapor ve tüm dosya kapsamına göre; sanıkların suçu işlediğinin sabit olduğu gerekçesine dayanan, sanıkların mahkumiyetine ilişkin mahkemenin kabul ve uygulamasında bir isabetsizlik görülmemiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanıklar ... ve ...'in, hükme ilişkin ve sair yerinde görülmeyen temyiz itirazlarının reddiyle usul ve yasaya uygun olan hükümlerin ONANMASINA, 13.01.2021 tarihinde oybirliğiyle karar verildi."
}