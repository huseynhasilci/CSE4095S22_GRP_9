{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, 6136 sayılı Kanun'a muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet      Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanık hakkında 6136 sayılı Kanun'a muhalefet suçundan verilen karara ilişkin temyiz sebeplerinin incelenmesinde;  6136 sayılı Kanun'a muhalefet suçundan doğrudan zarar görmeyen müştekinin davaya katılma ve hükmü temyiz hakkı bulunmadığından, vekilinin bu hükme yönelik temyiz talebinin CMUK'un 317. maddesi gereğince REDDİNE,  Sanık müdafinin bu hükme yönelik temyiz sebeplerinin incelenmesinde ise;  a) Sanık müdafinin lehe hükümlerin uygulanması yönündeki talebinin TCK'nin 50. maddesini de kapsadığı gözetilmeden, sanık hakkında verilen kısa süreli hapis cezasının adli para cezasına çevrilmesi hususunun karar yerinde tartışılmaması,  b) Sanık hakkında hapis cezasının yanında doğrudan hükmedilen adli para cezasının bir gün karşılığının belirlenmesinde uygulanan yasa maddesi olan TCK'nin 52/2. maddesinin gösterilmemiş olması,  2) Sanık hakkında katılana yönelik silahla kasten yaralama suçundan verilen karara ilişkin temyiz sebeplerinin incelenmesinde ise;  a) Dosya kapsamına, katılanın ifadelerine ve olay nedeniyle katılan hakkında alınan adli raporlara göre sanığın eylemi nedeniyle katılanda meydana gelmiş bir kemik kırığı tarif edilmemesine rağmen sanık hakkında kurulan hükmünde TCK'nin 87/3.maddesi uygulanmak suretiyle fazla ceza tayini,  b) Sanık hakkında kurulan hükmün ikinci fıkrasında suçta kullanılan tabancanın \"kuru sıkı\" olarak nitelendirilmesi,  Bozmayı gerektirmiş, sanık müdafinin ve katılan vekilinin temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 06.01.2021 gününde oy birliğiyle karar verildi."
}