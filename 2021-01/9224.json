{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir. Ancak;  1-Saniğin aşamalarda alınan beyanlarında boş arsada atılmış vaziyette bulunan demirleri aldığını savunması ve polis memuru bilirkişi tarafından düzenlenen 23.03.2015 tarihli raporda hırsızlığa konu eşyaların ... Ayçiçeğe ait güvenliğin bulunmadığı boş arazi içinde olduğu ve çevresinin fiziki engellerle çevrili olmadığının belirtilmesi karşısında, suça konu malzemelerin hırsızlığa konu olmadan evvelki haliyle kamu yararına veya hizmetine tahsis edilen eşya niteliğinde olup olmadığı müşteki TCDD’den sorulmak suretiyle tespit edilerek kamu yararına veya hizmetine tahsis edilen eşya niteliğinde olması durumunda eylemin TCK’nın 142/1-a maddesinde düzenlenen suçu, aksi durumda ise aynı Kanun’un 141/1. maddesinde düzenlenen suçu oluşturacağı gözetilmeden eksik araştırma ile yazılı şekilde hüküm kurulması,  2-Sanığın kollukta alınan beyanına göre , eylemin saat 19.00 sıralarında gerçekleştiğinin, UYAP'dan alınan güneşin doğuş ve batış çizelgesine göre, suç tarihinde gece vaktinin saat 18.04’te başladığının anlaşılması karşısında; hırsızlık suçu gece vakti işlendiği halde, sanık hakkında hüküm kurulurken 5237 sayılı TCK'nın 143/1. maddesi uyarınca cezasında arttırım yapılması gerektiğinin gözetilmemesi  3-Dosya içeriğine göre, sanığın saat 19.00’da suça konu malzemeleri çaldıktan ve hakimiyet alanına geçirdikten sonra,saat 19.25’te Ozan Abay caddesi üzerinde devriye görevi yapan kolluk ekibini görmesi üzerine kaçmaya başladığı, şüphe üzerine kovalamaca sonucu kolluk tarafından yakalandığının anlaşılması karşısında; kesintisiz bir takip bulunmaması nedeniyle eylem tamamlandığı halde, teşebbüs aşamasında kaldığından bahisle tayin olunan cezadan yazılı şekilde TCK’nın 35/2. maddesi gereğince indirim yapılması,  Bozmayı gerektirmiş,o yer Cumhuriyet savcısının temyiz itirazları yerinde görülmüş olduğundan, hükmün açıklanan nedenle isteme aykırı olarak BOZULMASINA,21.01.2021 tarihinde oybirliğiyle karar verildi."
}