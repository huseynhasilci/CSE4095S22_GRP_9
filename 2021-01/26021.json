{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2- a maddesi gereğince beraat 2863 sayılı Kanuna aykırılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:      Sanık hakkında, suç tarihi olan 01/10/2013 günü ikamet ettiği, Bakırköy ilçesi, Şenlikköy mahallesi, Mektep sokak, Orkide apartmanına giren ve haklarında, hırsızlık ve konut dokunulmazlığını ihlal etmek suçundan açılan kamu davası ile Bakırköy 11. Asliye Ceza Mahkemesinin 2013/545 Esas sayısı üzerinden yargılanan kişilerin çaldıkları 1 adet kılıç ve 1 adet tabancanın 2863 sayılı Kanun kapsamındaki eserlerden olduğundan bahisle açılan kamu davası kapsamında,  Dava konusu eserler üzerinde üniversitelerin arkeoloji ve sanat tarihi kürsülerine mensup öğretim üyelerinden oluşan bilirkişi kuruluna inceleme yaptırılarak, mevcut durumları itibariyle bilim, kültür, din veya güzel sanatlarla ilgileri, tasnif ve tescile tabi, bildirim zorunluluğu olan eserlerden olup olmadıkları, 2863 sayılı Kanun kapsamında korunması gerekli taşınır kültür varlığı niteliğinde olup olmadıkları tespit edilerek, sonucuna göre sanığın hukuki durumunun tayin ve takdir edilmesi gerektiği gözetilmeyerek, davanın tarafı konumundaki Müze Müdürlüğü uzmanı tarafından düzenlenen bilirkişi raporu hükme esas alınmak suretiyle hüküm tesisi,  Kabule göre de;  Hükme esas alınan, Müze Müdürlüğü uzmanı tarafından hazırlanan bilirkişi raporunda; dava konusu eserlerin 2863 sayılı Kanunun 23/a maddesi kapsamında etnoğrafik nitelikte kültür varlığı olduğunun belirtilmesi karşısında, etnoğrafik nitelikteki kültür varlıklarının, tasnif ve tescile tabi korunması gerekli taşınır kültür varlıkları olduğu ve “Etnoğrafik Nitelikli Taşınır Kültür Varlıkları Hakkında Yönetmelik” ile “Korunması Gerekli Taşınır Kültür ve Tabiat Varlıklarının Tasnifi, Tescili ve Müzelere Alınmaları Hakkında Yönetmelik” hükümleri çerçevesinde tasarruf serbestine konu olabilecekleri gözetilmeksizin, eserlerin etnoğrafik eser grubuna girmesi ve yurt içinde satışının serbest olması nedeniyle suçun unsurlarının oluşmadığı şeklinde hatalı nitelendirme ile hüküm tesisi,  Kanuna aykırı olup, katılan vekilinin temyiz itirazları bu itibarla yerinde görüldüğünden, 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince, hükmün isteme aykırı olarak BOZULMASINA, 14/01/2021 tarihinde oybirliğiyle karar verildi."
}