{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi ile birlikte tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Hükmün açıklanmasının geri bırakılması, mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  A- Sanık ... hakkında birden fazla kişi ile birlikte tehdit suçundan verilen hükmün açıklanmasının geri bırakılmasına ilişkin karara karşı yalnızca itiraz yolu açık ve dolayısıyla yapılan başvurunun bu doğrultuda değerlendirilmesinin gerekli bulunduğu anlaşıldığından, sanık ... müdafiinin temyiz davası isteği hakkında bir KARAR VERMEYE YER OLMADIĞINA,  B- Sanık ... hakkında hakaret ve birden fazla kişi ile birlikte tehdit suçu bakımından kurulan mahkumiyet hükümlerinin temyizine gelince;  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede  Başkaca nedenler yerinde görülmemiştir,  Ancak;  1-Yargılamaya konu somut olayda, sanıkların, katılan ...'nın evinin bulunduğu sokağa giderek katılan ...'e karşı hakaret ve tehdit eyleminde bulunduktan sonra sanık ...'ın \"8.500,00 TL verdim bir silah aldım, Eyüp'ü de dağa kaldırıp orada parçalayacağım\" dediğinin ve sanık ... 'ın \"sakın Eyüp'ü arama, aradığını duyarsak onun kellesi yerine senin kellen gider\" dediğinin kabul edilmesi ve sanıkların katılanları gıyabında tehdit ettiklerinin anlaşılması karşısında; sanık ... hakkında birden fazla kişi ile birlikte tehdit suçundan hüküm kurulurken TCK'nın 43/2. maddesinde düzenlenen zincirleme suç hükümlerinin uygulanıp uygulanmayacağı değerlendirilmeden, eksik incelemeyle karar verilmesi,  2- Sanığın kasıtlı bir suçtan dolayı 3 aydan fazla hapis cezasına dair mahkumiyeti bulunduğu halde; her iki suç bakımından verilen hapis cezalarında sanığın sabıkasız olduğu gerekçesiyle çelişki oluşturarak sanık hakkında 5237 sayılı TCK'nın 62. maddesi uyarınca indirim yapılması ve yine 5271 sayılı CMK'nın 231. maddesinin uygulanmasına yer olmadığı kararının gerekçesi ile çelişki oluşturacak şekilde sanık hakkında 5237 sayılı TCK'nın 51. maddesindeki erteleme hükümlerinin uygulanması,  Kanunu aykırı ve O yer Cumhuriyet savcısının, sanık ... müdafiinin ve katılanlar ... ile ... vekilinin temyiz nedenleri yerinde görülmekle, tebliğnameye uygun olarak, HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 25/01/2021 tarihinde oy birliğiyle karar verildi."
}