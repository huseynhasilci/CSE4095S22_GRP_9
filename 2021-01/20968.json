{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- Resmi belgede sahtecilik suçundan TCK'nın 204/1, 31/3, v3 CMK'nın 231/5. maddeleri gereğince hükmün açıklanmasının geri bırakılması  2- Nitelikli dolandırıcılık suçundan TCK'nın 158/1-f-son, 31/3, 52/2-4, 51 maddeleri gereğince mahkumiyet    Suça sürüklenen çocuğun nitelikli dolandırıcılık suçundan mahkumiyetine ilişkin hüküm ile resmi belgede sahtecilik suçundan mahkumiyet hükmünün açıklanmasının geri bırakılmasına dair karar, suça sürüklenen çocuk müdafii tarafından temyiz edilmekle, dosya incelenerek gereği düşünüldü:  Meyve ve sebze komisyonculuğu yapan suça sürüklenen çocuğun, katılandan satın aldığı soğan karşılığında 21/07/2011 keşide tarihli ve 21.650 TL bedelli çeki ciro ederek verdiği, çekin tahsil amacıyla bankaya ibrazında üzerinde tahrifat yapılmak suretiyle sahteleştirilmiş olduğunun ortaya çıktığı iddia edilen somut olayda,  A) Suça sürüklenen çocuk hakkında resmi belgede sahtecilik suçundan verilen hükmün açıklanmasının geri bırakılması kararına yönelik yapılan temyiz itirazlarının incelenmesinde:  5271 sayılı CMK'nın 231.maddesine göre verilen ve davayı sonuçlandırıcı nitelikte olmayan \"hükmün açıklanmasının geri bırakılmasına\" ilişkin karara karşı aynı kanunun 231/12. maddesine göre itiraz yolu açık olup temyiz olanağı bulunmadığından, 5271 sayılı CMUK'nın 264. maddesi uyarınca kabul edilebilir bir başvuruda kanun yolunda merciin belirlenmesinde yanılma, başvuranın haklarını ortadan kaldırmayacağından, suça sürüklenen çocuğk müdafiinin temyiz dilekçesinin itiraz dilekçesi olarak kabulü ile görevli ve yetkili ilk derece mahkemesince itiraz konusunda inceleme yapılması için, dosyanın incelenmeksizin mahalline iadesi için Yargıtay Cumhuriyet Başsavcılığına TEVDİİNE,  B) Suça sürüklenen çocuk hakkında nitelikli dolandırıcılık suçundan kurulan mahkumiyet hükmüne yönelik yapılan temyiz itirazlarının incelenmesinde:  Dosya kapsamında toplanan delillere göre suça sürüklenen çocuğun üzerine atılı suçu işlediğinin sabit olduğuna ilişkin mahkemenin kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; suça sürüklenen çocuk müdafiinin yerinde görülmeyen temyiz itirazlarının reddiyle, hükmün ONANMASINA, 28/01/2021 tarihinde oybirliğiyle karar verildi."
}