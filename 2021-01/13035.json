{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1-Sanık ... hakkında; TCK'nın 157/1, 62, 52, 53. maddeleri uyarınca mahkumiyet  2-Sanık ... hakkında; TCK'nın 157/1, 62, 52, 53. maddeleri uyarınca mahkumiyet    Dolandırıcılık suçundan sanıkların mahkumiyetine ilişkin hükümler, sanık ... müdafii ve sanık ... tarafından temyiz edilmekle, dosya incelenerek gereği düşünüldü;  Dairemizin 18/01/2017 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Sanık ...'in, ucuz demir temin etmek maksadıyla Antakya'ya gelen katılana kendisini Ali ismiyle tanıtıp fabrikada müdür olarak çalıştığını söylediği ve 560 ton inşaat demiri karşılığı 508000 TL'ye anlaştıkları, sanık ...'in katılana paranın % 23'ünü peşin yatırması gerektiğini söyleyerek Antakya İş Bankası şubesinde diğer sanık ... adına olan hesaba 92000 TL, bir gün sonra yine aynı hesaba 25000 TL yatırmasını sağladığı, demiri bir gün sonra hazır edip geleceklerini söylediği ancak bir daha sanık ...'e ulaşamayan katılanın bu şekilde 117000 TL dolandırıldığının iddia edildiği olayda, sanıkların savunmaları ve katılan beyanı ile tüm dosya kapsamından atılı suçun sanıklar tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık ... müdafiinin sanığın bu suçu işlediğine dair kesin, inandırıcı her türlü şüpheden uzak delil bulunmadığına, mahkumiyet kararı kurulmasının usul ve yasalara aykırılık teşkil ettiğine, sanık ...'nın ise aynı cezanın yeniden verildiğine ilişkin temyiz itirazlarının reddiyle, hükümlerin ONANMASINA, 25/01/2021 tarihinde oybirliğiyle karar verildi."
}