{
    "Dairesi": "9.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Zincirleme Suretle Görevi Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat    Dosya incelenerek gereği düşünüldü:  Balıkesir Merkez ... Köyü Muhtarı olarak görev yapan sanığa isnad edilen eylemler yönünden, ... Köyü tüzel kişiliğinin suçun zarar göreni olduğu, bu sıfatının gereği olarak Ceza Muhakemesi Kanunu'nun 234/1-b maddesi gereğince kovuşturma evresinde sahip oldukları davaya katılma ve öteki haklarını kullanabilmeleri için duruşmadan haberdar edilmesi gerektiği, diğer yandan aynı Kanunun 260/1. maddesi uyarınca kamu davasından haberdar edilmemiş olup da katılan sıfatını alabilecek surette suçtan zarar görmüş olanların kanun yollarına başvurma haklarının bulunduğu gözetilerek hükmün bildirilmesinin gerektiği, 6360 sayılı Yasanın Geçici 1. maddesinin 13. fıkrasındaki \"1. maddeye göre tüzel kişiliği kaldırılan belediye ve köylerin mahkemelerde süren davalarında katıldıkları ilçe belediyesi taraf olur\" hükmü uyarınca, dosyada Karesi Belediye Başkanlığının duruşmadan haberdar edildiğine ilişkin bilgi ve belgeye rastlanmadığı anlaşıldığından, davanın ilgiliye haber verildiğini ve hükmün tebliğ edildiğini gösteren bilgi ve belgeler var ise dosyasına eklenmesi, aksi halde hükmün yöntemine uygun olarak Karesi Belediye Başkanlığına tebliğinin sağlanarak alınacak tebligat parçası ile bunlara dair belgelerin eklenmesinden ve temyiz vaki olursa bu hususta ek tebliğname düzenlendikten sonra iade edilmek üzere incelenmeyen dosyanın mahalline gönderilmesi için Yargıtay C.Başsavcılığına TEVDİİNE, 13/01/2021 tarihinde oy birliğiyle karar verildi."
}