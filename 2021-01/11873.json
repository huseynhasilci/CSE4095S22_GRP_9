{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, 6136 sayılı Yasaya aykırılık, genel güvenliği kasten tehlikeye sokacak şekilde silahla ateş etme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet, ceza verilmesine yer olmadığı    Gereği görüşülüp düşünüldü:  1) Katılan sanık ... hakkında müşteki sanık ...'a yönelik kasten yaralama suçundan kurulan hükmün incelemesinde;  Kasten yaralama suçundan tayin edilen adli para cezasının nevine ve miktarına göre hüküm, 6217 sayılı Yasanın 26. maddesiyle 5320 sayılı Yasaya eklenen geçici 2. madde uyarınca kesin nitelikte olup temyizi olanaklı olmadığından, katılan sanık ... vekilinin temyiz isteminin 5320 sayılı Yasanın 8/1. maddesi uyarınca uygulanması gereken CMUK.nın 317. maddesi gereğince REDDİNE,  2) Katılan sanık ... hakkında 6136 sayılı Yasaya muhalefet suçundan kurulan hükmün incelemesinde;  Yerinde görülmeyen sair temyiz itirazlarının reddine, ancak;  Sanığın 6136 sayılı Kanun'un 13/3. maddesi uyarınca cezalandırılması istemiyle dava açıldığı halde, ek savunma hakkı tanınmadan aynı Kanunun 13/1. maddesi gereğince mahkumiyetine karar verilmek suretiyle CMK.nun 226/1. maddesine aykırı davranılması,  Yasaya aykırı, katılan sanık ... vekilinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi gereğince uygulanması gereken CMUK.nun 321. maddesi uyarınca BOZULMASINA,  3) Katılan sanık ... hakkında genel güvenliğin kasten tehlikeye sokulması suçundan kurulan hükmün incelemesinde;  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre katılan sanık ... vekilinin yerinde görülmeyen temyiz itirazlarının reddiyle hükmün ONANMASINA,  4) Müşteki sanık ... hakkında katılan sanık ...'na yönelik kasten yaralama suçundan kurulan hükmün incelemesinde;  Hüküm katılan sanık ... tarafından temyiz edildiği anlaşılmakla yapılan incelemede;  Sanığın; eylemini devam eden haksız saldırıyı bertaraf etmek amacıyla gerçekleştirdiği ve eylemin TCK.nın 25. maddesine göre meşru müdafaa sınırları içerisinde kaldığı kabul edildiği halde sanık hakkında CMK.nın 223/2-d madde ve fıkrası uyarınca beraat kararı verilmesi gerekirken, ceza verilmesine yer olmadığına kararı verilmesi,  Yasaya aykırı ise de, yeniden yargılama yapılmasını gerektirmeyen bu hususun, 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesi gereğince düzeltilmesi mümkün bulunduğundan, hükümden “CMK.nın 223/3-4. maddesi gereğince sanığa ceza verilmesine yer olmadığına” ibaresi çıkartılarak yerine ''sanığın CMK.nın 223/2-d maddesi gereğince beraatine'' yazılması suretiyle sair yönleri usul ve yasaya uygun bulunan hükmün DÜZELTİLEREK ONANMASINA, 25.01.2021 gününde oybirliğiyle karar verildi."
}