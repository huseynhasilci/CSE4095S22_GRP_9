{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK.nın 158/1-k, 35/2, 52, 53, 58 maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Sanığın 8 büyükbaş hayvanından 7’sini katılan ... Havuz İşletmesi A.Ş'den sigortalattığı, 01/07/2013 tarihinde katılan şirkete sigortalı hayvanlarından birinin öldüğünü bildirdiği, ekspertiz tarafından düzenlenen hasar tespit raporunda ölen hayvanın fotoğraflarının daha önce risk inceleme işleminde kayıt altına alınan fotoğraflarla aynı olmadığı, fiziki özellikler bakımından hayvanların farklı olduğu belirlenerek, ödeme yapılmadığı, bu şekilde sanığın nitelikli dolandırıcılığa teşebbüs suçunu işlediği iddia edilen olayda; sanığın zaman zaman hayvanların küpelerinin düşüp kaybolması nedeniyle, yanlışlıkla diğer hayvanlara ait küpelerin başka hayvanlara takılabildiğini, suç kastının olmadığını belirtir savunması, sigortalanan büyük baş hayvanların fotoğraflarının ve fiziksel özelliklerinin katılan ... Havuz İşletmesi A.Ş eksperleri tarafından çekilerek diğer bilgileri ile birlikte kayıt altına alındığı, sanığın sigortalanmayan hayvanın öldüğü bildirimi üzerine sigorta yetkililerince yapılan basit bir inceleme ile bu durumun ortaya çıkması, sanık tarafından gerçekleştirilen hileli hareketin katılan şirketin denetim olanağını ortadan kaldırmamış olması nedeniyle eylemin basit yalan düzeyinde kalması hususları birlikte değerlendiriliğinde; unsurları itibariyle oluşmayan nitelikli dolandırıcılık suçundan sanığın beraati yerine yazılı şekilde mahkumiyet hükmünün tesisi,  Kabule göre de;  Yargıtay Ceza Genel Kurulunun 19/06/2007 tarih ve 2007/10-108 E., 2007/152 K. sayılı ilamında da belirtildiği gibi yasa koyucunun ayrıca adli para cezası öngördüğü suçlarda, hapis cezasının alt sınırdan tayini halinde mutlak surette adli para cezasının da alt sınırdan tayini gerektiği yönünde bir zorunluluk bulunmamakta ise de, yeterli ve yasal gerekçe gösterilmeksizin sanık hakkında hükmolunan hapis cezasının alt sınırdan takdir olunmasına rağmen, adli para cezasının alt sınırın üzerinde “60 gün” olarak hükmedilmesi  Kanuna aykırı olup, sanığın temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca, hükmün BOZULMASINA, 18/01/2021 tarihinde oybirliğiyle karar verildi."
}