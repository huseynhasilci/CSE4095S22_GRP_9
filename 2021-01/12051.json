{
    "Dairesi": "11.Hukuk Dairesi",
    "Mahkemesi": "TİCARET MAHKEMESİ",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Bakırköy 3. Asliye Ticaret Mahkemesi'nce verilen 24.03.2016 gün ve 2015/728 - 2016/242 sayılı kararı bozan Daire'nin 25.02.2019 gün ve 2017/4750 - 2019/1454 sayılı kararı aleyhinde davalı vekili tarafından karar düzeltilmesi isteğinde bulunulmuş ve karar düzeltme dilekçesinin süresi içinde verildiği de anlaşılmış olmakla, dosya için düzenlenen rapor dinlenildikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra gereği konuşulup düşünüldü:  Davacılar vekili, davalı şirketin 07.07.2015 tarihinde 2014 yılı olağan genel kurul toplantısını yaptığını, bu toplantıda alınan 2,4,5,8,9 no'lu kararların kanuna, ana sözleşmeye ve iyiniyet kurallarına aykırı olduğunu, alınan kararların davacıların pay oranlarını eriteceğini, şirketin faaliyetlerinin devamını imkansız hale getireceğini ileri sürerek bu kararların batıl olduğunun tespitine, bunun mümkün olmaması halinde ise kanuna ve iyiniyet kurallarına aykırılık nedeniyle iptaline karar verilmesini istemiştir.  Davalı vekili, davanın reddini istemiştir.  Mahkemece davanın reddine dair verilen kararın davacılar vekilince temyizi üzerine karar Dairemizce bozulmuştur.  Bu kez davalı vekili karar düzeltme talebinde bulunmuştur.  Yargıtay ilamında benimsenen gerektirici sebeplere göre, davalı vekilinin HUMK 440. maddesinde sayılan hallerden hiçbirini ihtiva etmeyen karar düzeltme isteğinin reddi gerekir.  SONUÇ: Yukarıda açıklanan nedenlerden dolayı, davalı vekilinin karar düzeltme isteğinin HUMK 442. maddesi gereğince REDDİNE, aşağıda yazılı bakiye 31,10 TL karar düzeltme harcının ve 3506 sayılı Yasa ile değiştirilen HUMK 442/3. maddesi hükmü uyarınca takdiren 520,95 TL para cezasının karar düzeltilmesini isteyen davalıdan alınarak Hazine'ye gelir kaydedilmesine, 25.01.2021 tarihinde oybirliğiyle karar verildi."
}