{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanığın beraatine ilişkin hüküm, O yer Cumhuriyet savcısı tarafından temyiz edilmekle, dosya incelenerek gereği düşünüldü:  Katılanın evlenmek istediği, bu amaçla ... isimli bir şahısla Hatay'a gittiği ve ...'ın sanık ile tanıştırdığı, sanığın Suriyeli bir kadın bulabileceğini katılana söylediği, katılanın da bu durumu kabul ettiği, sanığın ilk bulduğu Suriyeli kadın ile evlenmeye karar verdikleri bunun karşılığında katılanın sanığa 5.000,00 TL verdiği, ancak evlilik gerçekleşmeden Suriyeli kadının kaçtığı, bu olaydan sonra sanığın katılanın parasını geri vermediği gibi tekrar katılanı arayarak kendisine bir Suriyeli kadın daha bulduğunu belirttiği, katılanın da Çorum'a getirmesini söylediği, bu kez de sanığın masraflara karşılık 2.000,00 TL para istediği, katılanında de bu parayı verdiği, yine evlilik gerçekleşmeden kadının kaçtığı, sanığın bu şekilde dolandırıcılık suçunu işlediği iddia olunan olayda;  Sanığın, katılanı evlendirme vaadiyle dolandırıp menfaat temin ettiği, Tanık ...'ın beyanında sanığın katılandan evlendirme amacıyla para aldığının ifade edildiği, sanığın bu durumu inkar etmediği anlaşılmakla UYAP üzerinden yapılan incelemede, sanık hakkında farklı mağdurlara yönelik benzer eylemler nedeniyle açılmış bir çok davanın bulunduğunun anlaşılması karşısında; sanığın baştan itibaren dolandırıcılık kastıyla hareket ettiği sanığın üzerine atılı zincirleme şekilde uzlaşma kapsamında kalan basit dolandırıcılık suçunu işlediği subut bulduğu halde, mahkumiyeti yerine yazılı şekilde beraatine karar verilmesi,  Kanuna aykırı olup, O yer Cumhuriyet savcısının temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanun’un 8/1 maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 28/01/2021 tarihinde oy birliğiyle karar verildi."
}