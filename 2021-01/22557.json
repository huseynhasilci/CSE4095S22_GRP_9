{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK 158/1-f-son, 52, 53. maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Hükümden sonra 24/11/2015 tarihli Resmi Gazete'de yayımlanarak aynı tarihte yürürlüğe giren Anayasa Mahkemesinin, TCK'nın 53. maddesindeki hak yoksunluklarına ilişkin 24/11/2015 günlü Resmi Gazete'de yayımlanan 08/10/2015 tarihli, 2014/140 esas, 2015/85 karar sayılı iptal kararının infaz aşamasında gözetilebileceği değerlendirilerek yapılan incelemede;  Sanığın PVC doğrama işi ile uğraştığı, bir şekilde ele geçirdiği 25.000,00 TL tutarlı ve 03/04/2009 keşide tarihli çalıntı çeki ... sahte kimliğini kullanarak, cam inşaat nakliyat işi ile uğraşan hakkında beraat kararı verilen temyiz dışı sanık ...'a aralarında yapmış oldukları ticaret karşılığında verdiği, temyiz dışı sanık ...'ın da suça konu çeki, aldığı cam karşılığında müşteki ....a verdiği, bu şekilde sanığın nitelikli dolandırıcılık suçunu işlediği iddia edilen olayda; sanık savunması, mağdur beyanı, teşhis tutanağı ve tüm dosya kapsamından, sanığın ... sahte kimliğini kullandığını kabul ettiği, sanığın çeki aldığını iddia ettiği ...'nın elinden çıkmadığına ilişkin bilirkişi raporunun bulunması, sanığın kendisini suçtan ve cezasından kurtarmaya yönelik çelişkili savunmalarına itibar edilmediği ve sanığın üzerine atılı suçu işlediğinin sabit olduğu gerekçelerine dayanan mahkemenin kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın atılı suçu işlemediğine ve eksik incelemeye ilişkin temyiz itirazlarının reddiyle, hükmün ONANMASINA, 12/01/2021 tarihinde oy birliğiyle karar verildi."
}