{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; “Çekişmeli 128 ada 137 parsel sayılı taşınmazın davalının murisi babası ...'e ait olduğunun sabit olduğu, dosya içinde bulunan davacıların babası ... ve davalının babası ... 'ın mirasçılık belgelerine göre; davacıların ve davalının anneleri ...’nın, davalının babası ...'den sonra 08.06.2004 tarihinde ölmüş olmakla ...’nın muris ...'in mirasçısı olduğu, davacıların ise annelerine ait bu miras payında miras payları oranında haklarının bulunduğu, davacıların talebinin miras bırakan anneleri ...'nın muris ...'den kendisine kalan payı ile ilgili olduğu açıklanarak, davacıların anneleri ...'ya isabet eden miras payı oranında ve mirasçılık belgesindeki payları kadar tapu iptali ve tescil isteminde bulundukları kabul edilerek hüküm kurulması” gereğine değinilmiştir. Mahkemece önceki kararda direnilmiş; Yargıtay Hukuk Genel Kurulu’nun 09.11.2016 tarih 2014/8-1228 Esas 2016/1040 Karar sayılı ilamı ile, direnme kararının dairenin bozma ilamında gösterilen nedenlerle bozulması üzerine Mahkemece yapılan yargılama sonunda davanın kabulüne, çekişmeli 128 ada 37 parsel sayılı taşınmazın tapu kaydının ... 'ın mirasçısı olan davacıların murisi ... 'ın, Pınarbaşı Sulh Hukuk Mahkemesi'nin 2011/156 Esas, 2011/175 Karar sayılı veraset ilamı ile eşi ... 'dan intikal eden miras payı oranında iptali ile davacılar adına tesciline karar verilmiş; hüküm davalı ... ... vekili tarafından temyiz edilmiştir.  Dosya içeriğine, mahkemece hükmüne uyulan kesin bozma ilamı gereğince karar verilmiş olmasına ve hükümde dava konusu taşınmazın parsel numarasının 128 ada 137 yerine 128 ada 37 olarak yazılmasının mahallinde düzeltilebilir maddi hata niteliğinde olduğunun anlaşılmış olmasına göre, davalının yerinde olmayan temyiz itirazlarının reddiyle usul ve yasaya uygun olan hükmün ONANMASINA, aşağıda yazılı bakiye nispi temyiz karar harcının temyiz edenden alınmasına, karar düzeltme yolu kapalı olmak üzere, 21.01.2021 gününde oybirliğiyle karar verildi."
}