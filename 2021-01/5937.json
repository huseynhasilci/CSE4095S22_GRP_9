{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Gerekçeli karar başlığında şikayetinden vazgeçen ...'ın sıfatının mağdur yerine müşteki olarak gösterilmesi, mahallinde düzeltilebilir maddi hata olarak değerlendirildiğinden, bozma nedeni yapılmamıştır.  Sanık hakkında silahla yüzde sabit ize ve kemik kırığına neden olacak şekilde kasten yaralama eylemi nedeniyle 5237 sayılı TCK'nin 86/1-3-e. maddeleri uyarınca belirlenen cezasından bir kat arttırım yapılırken uygulanan kanun maddesinin TCK'nin 87/1-c. maddesi yerine uygulanma yeri bulunmadığı halde TCK'nin 87/1-e. maddesi şeklinde hükümde gösterilmesi, mahallinde düzeltilmesi mümkün maddi hata olarak değerlendirildiğinden bozma nedeni yapılmamıştır.  Mahkeme tarafından ilk haksız hareketin kimden kaynaklandığının şüpheye yer bırakmayacak şekilde belirlenemediği kabulü ile şüpheli kalan bu halde sanık lehine haksız tahrik indirimi yapıldığı, Yargıtay Ceza Genel Kurulunun 22.10.2002 tarih ve 2002/4-238 Esas - 367 sayılı kararı uyarınca ve bu kararla uyumlu Ceza Dairelerinin yerleşmiş ve süreklilik gösteren kararlarında da kabul edildiği üzere, bu halin 5237 sayılı TCK'nin 29. maddesi gereğince asgari seviyede (1/4) oranında indirim yapılmasını gerektirdiği gözetilmeden yazılı şekilde (2/3) oranında indirim yapılması suretiyle eksik ceza tayini, aleyhe temyiz olmadığından,bozma nedeni yapılmamıştır.  Sanığın mağduru orta (2.) derecede kemik kırığına neden olacak ve yüzde sabit iz oluşturacak şekilde kasten yaraladığı olayda, birden fazla nitelikli hal (TCK'nin 87/3, 87/1-c maddeleri) ihlaline neden olan sanık hakkında, 5237 sayılı TCK'nin 86/1. maddesi gereğince temel cezaya hükmedilirken, 5237 sayılı TCK'nin 61. maddesindeki ölçütler ve TCK'nin 3. maddesindeki cezada orantılılık ilkesi de dikkate alınarak, sonuca etkili olacak şekilde alt sınırdan uzaklaşılması gerektiğinin gözetilmemesi, aleyhe temyiz olmadığından, bozma nedeni yapılmamıştır.  Sanığın, 5237 sayılı TCK'nin 86/1-3-e. maddeleri uyarınca tayin olunan ''1 yıl 6 ay'' hapis cezasının, TCK'nin 87/1-c. maddesi uyarınca bir kat artırılması sırasında hesap hatası yapılarak ''2 yıl 12 ay'' hapis cezası yerine ''3 yıl'' hapis cezası ile cezalandırılmasına karar verilmiş ise de; TCK'nin 87/1-son maddesi uyarınca cezanın 5 yıla çıkartılması nedeniyle sonuç ceza değişmediğinden bozma nedeni yapılmamıştır.  Kasti suçtan verilen hapis cezasına mahkumiyetin kanuni sonucu olarak, Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas - 2015/85 Karar sayılı kararı ile 5237 sayılı TCK'nin 53. maddesindeki bazı ibareler iptal edilmiş ise de; bu husus infaz aşamasında dikkate alınabileceğinden bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın temyiz sebeplerinin reddiyle hükmün ONANMASINA, 19.01.2021 gününde oy birliğiyle karar verildi."
}