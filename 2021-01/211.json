{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1) Sanık ...’nin kasten yaralama, sanık ...’ın mala zarar verme suçlarından mahkumiyetlerine dair; Konya 12. Asliye Ceza Mahkemesinin 22/11/2018 gün ve 2018/33 Esas, 2018/1016 Karar sayılı kararları  2) Sanık ... hakkında kasten yaralama suçundan istinaf başvurusunun kabul edilerek ilk derece mahkemesinin kararının kaldırılması suretiyle sanığın yeniden hüküm kurulması suretiyle mahkumiyetine, sanık ... hakkında mala zarar verme suçundan istinaf başvurusunun kabul edilerek ilk derece mahkemesinin kararının kaldırılması suretiyle sanığın beraatine dair; Konya Bölge Adliye Mahkemesi 1. Ceza Dairesinin 15/05/2019 gün ve 2019/395 Esas, 2019/972 Karar sayılı kararları    Konya Bölge Adliye Mahkemesi 1. Ceza Dairesinin 15.05.2019 gün ve 2019/395 Esas, 2019/972 Karar sayılı kararlarının katılanlar vekili tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Sanık ... hakkında yaralama suçundan ilk derece mahkemesinin 5237 sayılı TCK’nin 86/1, 87/3, 62. maddeleri gereğince verdiği \"1 yıl 4 ay 20 gün\" erteli hapis cezasına dair mahkumiyet hükmünün, bölge adliye mahkemesince kaldırılarak sanığın 5237 sayılı TCK’nin 86/1, 87/3, 62. maddeleri gereğince yine \"1 yıl 4 ay 20 gün\" hapis cezasına mahkum edildiği, cezanın ertelenmediği anlaşılmakla; bu halin temyizen incelenemeyen kararları düzenleyen 5271 sayılı CMK’nin 286/2. maddesindeki istisnai haller arasında belirtilmediği nedenle, hükmün temyizi kabil kararlardan olduğu,  Sanık ... hakkında mala zarar verme suçundan ilk derece mahkemesince sanığın mahkumiyetine, Konya Bölge Adliye Mahkemesi 1. Ceza Dairesince ise beraatine karar verildiği, Yargıtay Ceza Genel Kurulunun 20.03.2018 tarihli, 2018/11-38 Esas ve 2018/113 Karar sayılı kararı uyarınca, yerel mahkemece verilen mahkumiyet kararının istinaf mercii tarafından kaldırılarak beraat kararı verilmesi suretiyle hüküm türü değiştirildiğinden, kararın temyiz kanun yoluna tabi olduğu belirlenerek yapılan incelemede;  Konya Bölge Adliye Mahkemesi 1. Ceza Dairesinin 15.05.2019 gün ve 2019/395 Esas, 2019/972 Karar sayılı hükümlerinin tüm dosya kapsamına göre hukuka uygun olduğu anlaşıldığından; katılanlar vekilinin yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKÜMLERİN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Konya 12. Asliye Ceza Mahkemesine, kararın bir örneğinin ise Konya Bölge Adliye Mahkemesi 1. Ceza Dairesi'ne gönderilmek üzere” Yargıtay Cumhuriyet Başsavcılığına TEVDİİNE, 11.01.2021 gününde oy birliğiyle karar verildi."
}