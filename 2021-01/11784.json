{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürmeye teşebbüs, kardeşe karşı kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Her iki sanık hakkında;  1) ...'e yönelik kasten öldürmeye teşebbüs suçundan TCK'nin 37, 81, 35, 62, 53. maddeleri uyarınca ayrı ayrı 8 yıl 4 ay hapis cezası ile mahkumiyet,  2) ...'a yönelik kardeşe karşı kasten öldürmeye teşebbüs suçundan TCK'nin 37, 82/1-d, 35, 62, 53. maddeleri uyarınca ayrı ayrı 12 yıl 6 ay hapis cezası ile mahkumiyet.    TÜRK MİLLETİ ADINA    Oluşa ve dosya kapsamına göre; sanıklar ... ve ... haklarında mağdur ...’ye karşı nitelikli kasten öldürmeye teşebbüs suçu nedeniyle TCK’nin 35. maddesi uyarınca verilen cezada mahkemenin kabul ve takdirinde bir isabetsizlik görülmediğinden, sanıklar hakkında alt sınıra yakın ceza verilmesi gerektiğine yönelen tebliğnamedeki bozma düşüncesine iştirak edilmemiştir.  Toplanan deliller karar yerinde incelenip, sanıklar ... ve ... haklarında; mağdur ...’a karşı kasten öldürmeye teşebbüs, mağdur ...’ye karşı nitelikli kasten öldürmeye teşebbüs suçlarının sübutu kabul, oluşa ve soruşturma sonuçlarına uygun şekilde suçun niteliği tayin ve takdiri indirim nedenlerinin nitelik ve derecesi takdir kılınmış, savunmaları inandırıcı gerekçelerle değerlendirilip reddedilmiş, bozma üzerine verilen hükümlerde düzeltme nedeni dışında bir isabetsizlik görülmediğinden; sanıklar müdafiinin; sübuta, beraat etmeleri gerektiğine vesaireye, katılan ... vekilinin; üst sınırdan ceza verilmesi gerektiğine, takdiri indirim hükümlerinin uygulanmaması gerektiğine vesaireye yönelen ve yerinde görülmeyen sair temyiz itirazlarının reddiyle, kendisini ayrı bir vekille temsil ettiren katılan ... lehine vekalet ücretine karar verilmemesi yasaya aykırı ise de bu husus yeniden yargılamayı gerektirmediğinden CMUK'un 322. maddesinin verdiği yetkiye dayanılarak, hüküm fıkrasının mahsus bölümüne \"karar tarihi itibariyle yürürlükte olan Avukatlık Asgari Ücret Tarifesi gereğince 6.810,00.- TL maktu vekalet ücretinin sanıktan alınarak kendisini vekille temsil ettiren katılan ...’ye ödenmesine\" ibaresinin eklenmesine karar verilmek suretiyle DÜZELTİLEN hükümlerin tebliğnamedeki düşünceye kısmen uygun olarak ONANMASINA, 25/01/2021 tarihinde oy birliğiyle karar verildi."
}