{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Yerel Mahkemece verilen hüküm temyiz edilmekle; başvurunun süresi, kararın niteliği ve suç tarihine göre dosya incelendi, gereği görüşülüp düşünüldü:  I-Müşteki Tütün ve Alkol Piyasası Düzenleme Kurumu Vekilinin temyiz talebine yönelik incelemede;  Suç tarihi ve ele geçen eşyanın niteliğine göre, suçtan doğrudan zarar görmeyen Tütün ve Alkol Piyasası Düzenleme Kurumunun davaya katılma ve hükmü temyize yetkisi bulunmadığı anlaşıldığından, Tütün ve Alkol Piyasası Düzenleme Kurumu vekilinin vaki temyiz talebinin 5320 sayılı Kanun'un 8/1. maddesi uyarınca yürürlükte bulunan 1412 sayılı CMUK'nin 317. maddesi gereğince tebliğnameye uygun olarak REDDİNE,  II-Katılan vekilinin temyiz talebine yönelik incelemede;  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanığın savunmasında çalıştığı şirkete ait kamyonu kamyoncular garajına park ettiği sırada 80 plakalı Caddy tipi bir aracın içindeki şahsın kendisine ev eşyası olduğunu ve İzmir iline gideceğini söylediğini ve bu şahısla para karşılığında ev eşyalarını taşıma hususunda anlaştığını, kendisinin o şahsa ait aracı takip ederek Zilan 6 yazılı güvenlikli bir siteye geldiklerini, sanığın kamyonunu sitenin içine park edip kayınpederinin yanına gittiğini 4-5 saat sonra aracının yanına geldiğini ve ev eşyalarının yüklendiğini gördüğünü daha sonra site içinde uyuyup sabah saat 07:00' de yola çıktığını, yol kontrolü sırasında da aracın arka kısmında ev eşyaları arasında ele geçirilen 5491 karton gümrük kaçağı sigaralardan haberdar olmadığını, ev eşyası yükleyen kişiye ait telefon numarasının kendisinde mevcut olduğunu söyleyerek 0 534 675 11 98 numaralı telefon numarasının bildirilmesi karşısında; sanık tarafından bildirilen telefon numarası ile sanığa ait telefon numarası arasında suç tarihinden önce ve sonra bir telefon görüşmesi olup olmadığı,belirtilen telefon numarasını kullanan şahsın, suç tarihinde Zilan 6 sitesinde oturup oturmadığı araştırılarak sonucuna göre hüküm kurulması gerekirken eksik kovuşturmayla yazılı şekilde hüküm kurulması,  Kanuna aykırı ve katılan vekilinin temyiz nedenleri bu itibarla yerinde görüldüğünden HÜKMÜN, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 19.01.2021 tarihinde oy birliğiyle karar verildi."
}