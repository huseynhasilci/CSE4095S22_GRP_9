{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, iş yeri dokunulmazlığının ihlali",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Suça sürüklenen çocuk ...’in, soruşturma aşamasında alınan ifadesinde sabah 05.00’dan sonraki bir saatte eylemi gerçekleştirdiklerini belirttiği, kovuşturma aşamasında ise suç saatini tam olarak hatırlamadığını, ancak havanın tam olarak aydınlanmadığını beyan ettiği, temyiz dışı suça sürüklenen çocuk ...’ın da soruşturma aşamasında alınan ifadesinde sabah 05.00’dan sonraki bir saatte eylemi gerçekleştirdiklerini belirttiği, ancak duruşmada suç saati olarak saat 04.40 civarını beyan ettiği ve hakkında yaşı büyük olduğu için ayrı soruşturma yürütüldüğü belirtilen sanık Ramazan Bulut’un da soruşturma aşamasındaki ifadesinde suçu saat 04.00 ila 05.00 arasında işlediklerini beyan ettiği, UYAP’tan alınan güneşin doğuş-batış çizelgesine göre de suç tarihi itibariyle gecenin saat 05:15’e kadar devam ettiği anlaşılmakla, mahkemenin atılı suçların gece vakti işlendiğine dair kabul ve uygulamasında bir isabetsizlik görülmediğinden ve Dairemizce de benimsenen Yargıtay Ceza Genel Kurulunun 20.11.2018 tarihli ve 2016/6-986 E., 2018/554 K. sayılı içtihadında belirtildiği üzere Çocuk Koruma Kanunu’nun Uygulanmasına İlişkin Usul ve Esaslar Hakkındaki Yönetmeliğin 20 ve 21. maddeleri ile 5395 sayılı Çocuk Koruma Kanunu’nun 35. maddesi uyarınca; fiil işlendiği sırada 15-18 yaşları arasında bulunan suça sürüklenen çocuklar hakkında 5395 sayılı Kanun’un 35/1. maddesi uyarınca sosyal inceleme raporu aldırılmadan, aynı Kanun’un 35/3. maddesine göre sosyal inceleme yaptırılmamasının gerekçesi kararda gösterilmeden hüküm kurulamayacağı gerektiği dikkate alındığında; bu yaş grubunda olan suça sürüklenen çocuk hakkında mahkeme tarafından sosyal inceleme raporu aldırılmamış ise de, sosyal inceleme raporu aldırılmama gerekçesi kararda gösterilmiş olduğundan tebliğnamedeki bozma düşüncelerine iştirak edilmemiştir.  Yapılan duruşmaya, toplanan delillere, gerekçeye, hakimin kanaat ve takdirine göre temyiz itirazları yerinde olmadığından reddiyle hükümlerin isteme aykırı olarak ONANMASINA, 25/01/2021 gününde oybirliğiyle karar verildi."
}