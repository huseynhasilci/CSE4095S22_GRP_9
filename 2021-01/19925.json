{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m. 168) (5237 S. K. m. 223)  Dava ve Karar: Karşılıksız yararlanma suçundan şüpheli ... hakkında yapılan soruşturma evresi sonunda Gaziantep Cumhuriyet Başsavcılığınca düzenlenen 18/05/2016 tarihli ve 2016/13924 soruşturma, 2016/10956 esas, 2016/8851 sayılı iddianame ile açılan kamu davasının yapılan yargılaması neticesinde yargılamanın durdurulmasına ve kovuşturma şartı gerçekleştikten sonra sonucuna göre işlemde bulunulması için dosyanın Gaziantep Cumhuriyet Başsavcılığına gönderilmesine ilişkin Gaziantep 4. Asliye Ceza Mahkemesinin 28/09/2017 tarihli ve 2016/387 esas, 2017/ 364 sayılı kararı sonrasında düzenlenen Gaziantep Cumhuriyet Başsavcılığının 04/11/2019 tarihli ve 2017/91452 soruşturma, 2019/21955 esas, 2019/17604 sayılı iddianamesinin iadesine dair Gaziantep 4. Asliye Ceza Mahkemesinin 08/11/2019 tarihli ve 2019/584 iddianame değerlendirme sayılı kararına karşı yapılan itirazın kabulü ile iade kararının kaldırılmasına ilişkin mercii Gaziantep 6. Ağır Ceza Mahkemesinin 15/11/2019 tarihli ve 2019/1125 değişik iş sayılı kararına karşı, Adalet Bakanlığı'nın 15/06/2020 gün ve 94660652-105-27-148-2020-Kyb sayılı yazısı ile Yargıtay Cumhuriyet Başsavcılığı'nın 19/06/2020 gün ve 2020/52885 sayılı ihbarnamesiyle Dairemize gönderildiği,  MEZKUR İHBARNAMEDE;  Gaziantep 4. Asliye Ceza Mahkemesinin 08/11/2019 tarihli kararı ile aynı Mahkemenin 28/09/2017 tarihli ve 2016/387 esas, 2017/364 sayılı durma kararının gereğinin yerine getirilmediği ve 5237 sayılı Türk Ceza Kanun'un 168/5. maddesi kapsamında ödemesi gereken vergili ancak cezasız karşılıksız yararlanma miktarının hesaplanıp, tespit edilen miktarın ödeme yeri ve şeklinin belirlendikten sonra ödeme için süre verilmediği gerekçeleri ile anılan iddianamenin iadesine karar verilmiş ise de;  Benzer bir olay sebebiyle Yargıtay 13. Ceza Dairesinin 21/10/2019 tarihli ve 2019/329 esas, 2019/14828 karar sayılı ilâmında yer alan, \"Karşılıksız yararlanma suçu bakımından özel bir etkin pişmanlık düzenlemesi olan TCK'nun 168/5. maddesi gereğince ve kanun koyucunun amacı doğrultusunda katılan kurumun uğradığı zararı, vergisi dahil suç tutanağı ile belirlenmiş veya belirlenecek olan cezasız tutarı, ödemesi halinde hakkında kamu davası açılamayacağının, ödeme süresi ve yerinin soruşturma merciince sanığa bildirilip, bildirime ilişkin belge denetime esas olacak şekilde dosyaya konulup sanığa hakkında dava açılmasını engelleme imkanı tanınmadan, bunun da iddianamenin iadesi sebebi olduğu gözetilmeyerek görülen kamu davasında; hüküm öncesi bu eksikliğin borcun ödenerek giderildiğinin anlaşılması nedeni ile ceza yargılamasında safhadan dönülmezlik ilkesi de dikkate alınarak TCK'nun 168/5. ve CMK' nun 223/8. maddesi gereğince sanık hakkındaki davanın düşmesine ve adli sicile kaydedilmesine karar verilmesi zorunluluğu ...\" şeklindeki açıklamalara nazaran,  Gaziantep 4. Asliye Ceza Mahkemesinin 28/09/2017 tarihli ve 2016/387 esas, 2017/364 sayılı durma kararının gereklerinin yerine getirilmesini müteakip ceza yargılamasında safhadan dönülmezlik ilkesi de dikkate alınarak evrakın mahkemesine tevdi edilerek bu konuda mahkemesince bir karar verilmesi gerektiği, Cumhuriyet Başsavcılığınca bu konuda yeniden iddianame tanzim edilemeyeceği gerekçesi ile itirazın reddine karar verilmesi gerekirken, yazılı gerekçe ile itirazın kabulüne karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.  GEREĞİ GÖRÜŞÜLÜP DÜŞÜNÜLDÜ:  Sonuç: Kanun yararına bozma istemine dayanan Yargıtay Cumhuriyet Başsavcılığı'nın ihbar yazısı incelenen dosya içeriğine göre yerinde görülmüş olduğundan KABULÜ ile Gaziantep 6. Ağır Ceza Mahkemesinin 15/11/2019 tarihli ve 2019/1125 değişik iş sayılı kararının 5271 sayılı CMK'nın 309. maddesinin 4. fıkrasının (a) bendi gereğince BOZULMASINA, müteakip işlemlerin mahallinde yerine getirilmesine, dosyanın mahalline gönderilmek üzere Yargıtay Cumhuriyet Başsavcılığına gönderilmesine, 28/01/2021 tarihinde oybirliği ile karar verildi. (¤¤)"
}