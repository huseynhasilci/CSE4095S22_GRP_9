{
    "Dairesi": "9.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Görevi Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat    Dosya incelenerek, gereği düşünüldü:  Oluşa ve dosya kapsamına göre, sanıkların olay tarihi itibariyle Ege Üniversitesinde görevli oldukları, Ege Üniversitesi Beden Eğitimi ve Spor Meslek Yüksek Okulunun öğrenci kontenjanının 50 olmasına rağmen fazladan 18 öğrenci almak sureti ile kayıt yaptıran öğrencilerin bir kısmının kayıt işlemlerinin yok sayıldığı, bunların yerine kayıt hakkı bulunmayan öğrencilerin kaydının yapıldığı anlaşılmış olup, mahkeme gerekçesinde aksaklığın sebebinin dosyada tanık sıfatıyla dinlenen ... ...'tan kaynaklandığı ve sanıkların ... ...'un eylemiyle ilgili sorumluluklarının bulunmadığı belirtilmiş ise de, ... ...'un kayıt işlemlerinde görevlendirildiğine dair herhangi bir yazının bulunmadığı zaten 01/10/2013 tarihinde ifadesi alınan daire başkan vekili ...'in de ifadesinde daire içinde yazılı bir görevlendirme olmadığını belirttiği anlaşılmış olup; kayıt işlemleri sırasında görevli bulunmayan bir kişiden yardım alınması eyleminin kayıt işlemleriyle görevli bulunan sanıkların hukuki sorumluluğunu doğuracağının ve mahkeme tarafından kişi mağduriyeti, kamu zararı ve haksız menfaat unsurlarına değinilmeden Danıştay kararı sonrası kaydı silinen öğrenciler açısından mağduriyetin gerçekleştiğinin gözetilmediği, sanıkların görevli bulundukları işin gereği gibi yapılmasını takip etmeme şeklinde kabul edilen eylemlerinin ihmali davranışla görevi kötüye kullanma suçunu oluşturacağı gözetilmeden yazılı şekilde sanıklar hakkında beraat hükmü kurulması,  Kanuna aykırı, katılan vekilinin temyiz itirazları bu itibarla yerinde görüldüğünden hükmün 5320 sayılı Kanunun 8/1. maddesi gözetilerek CMUK'nın 321. maddesi uyarınca BOZULMASINA, 14/01/2021 tarihinde oy birliğiyle karar verildi."
}