{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Görevi Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat    Dosya incelenerek gereği düşünüldü:  2004-2014 yılları arasında Silopi Belediye Başkanı olarak görev yapan sanıklar ... ve ... ile sanık ... ...'nun tutuklandığı 2011 yılından sonra başkan vekilliği yapan sanık ...’ın, görev yaptıkları dönemlerde belediyede çalışan personele yapılan ödemelerin, belediyenin gerçekleşen bütçe gelirlerinin % 30'unu geçtiği ve personel giderleri bu oranın altına ininceye kadar personel alımı yapılmaması gerektiği halde, 5620 sayılı Yasanın 3. maddesine ve 5393 sayılı Yasanın 49/8. maddesine aykırı olarak geçici işçi alınması ve alınan geçici işçilerin tam yıl çalıştırılması suretiyle görevlerini kötüye kullandığı iddia edilen somut olayda; işçilerin belediyenin ihtiyacı olmamasına rağmen çalıştırılması veya çalıştırılmadan maaş verilmesine yönelik delil bulunmadığı gerekçesiyle beraat kararı verilmiş ise de; fazladan alınan işçilere menfaat sağlanması nedeniyle TCK'nın 257/1. maddesindeki objektif cezalandırma şartlarından olan kişilere haksız menfaat sağlama hususunun gerçekleştiği ve zincirleme olarak icrai davranışla görevi kötüye kullanma suçunun bu suretle oluştuğu gözetilmeden, oluşa uygun düşmeyen gerekçe ve yanılgılı değerlendirme sonucu, sanıkların göreve başlama ve ayrılma tarihlerinin tam olarak tespitiyle zamanaşımı hükümleri de dikkate alınarak söz konusu suçtan mahkumiyetleri yerine yazılı şekilde beraatlerine karar verilmesi,  Yasaya aykırı, katılan vekilinin temyiz itirazları bu itibarla yerinde görülmüş olduğundan hükmün 5320 sayılı Kanunun 8/1. maddesi de gözetilerek CMUK'nın 321. maddesi uyarınca BOZULMASINA, 14/01/2021 tarihinde oy birliği ile karar verildi."
}