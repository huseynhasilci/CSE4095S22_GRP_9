{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Dolandırıcılık suçundan şüpheli Muhammed Burak Bozdağ hakkında yapılan soruşturma esnasında, suç yeri itibarıyla dosyanın Malatya Cumhuriyet Başsavcılığına gönderilmesine dair Bingöl Cumhuriyet Başsavcılığının 08/05/2020 tarihli ve 2020/2139 soruşturma, 2020/240 sayılı yetkisizlik kararını müteakip, bu kez suç yeri bakımından dosyanın Bingöl Cumhuriyet Başsavcılığına gönderilmesine ilişkin Malatya Cumhuriyet Başsavcılığınca verilen 04/06/2020 tarihli ve 2020/10724 soruşturma, 2020/946 sayılı yetkisizlik kararını müteakip, Bingöl Cumhuriyet Başsavcılığının yetkili savcılık olarak belirlenmesine dair Elazığ 1. Ağır Ceza Mahkemesinin 22/06/2020 tarihli ve 2020/850 değişik iş sayılı kararı aleyhine, Yüksek Adalet Bakanlığınca verilen 07/10/2020 gün ve 94660652-105-12-13639-2020-Kyb sayılı kanun yararına bozma talebine dayanılarak soruşturma dosyası Yargıtay Cumhuriyet Başsavcılığının 27/10/2020 gün ve 2020/90034 sayılı tebliğnamesiyle Dairemize gönderilmekle okundu.  Kanun yararına bozma isteyen tebliğnamede;  Benzer bir olay sebebiyle Yargıtay 15. Ceza Dairesinin 04/11/2019 tarihli ve 2019/6236 esas, 2019/10639 karar sayılı ilamında \"....Dairemizin 06.04.2015 tarih ve 2015/4473-23011 sayılı ilâmı ve daha birçok kararında da belirtildiği üzere, dolandırıcılık suçunun, iradesi fesada uğratılan kişinin yatırmış olduğu paranın fail tarafından çekildiği anda tamamlanacak olması nedeniyle suç yerinin de menfaatin temin edileceği yer olacağından hareketle...\" şeklinde belirtildiği üzere, somut soruşturma dosyasına konu olayda, müşteki tarafından şüphelinin bildirdiği Akbank hesabına gönderilen paranın, 2712 Malatya Şubesinin 3 numaralı ATM'sinden çekildiğinin tespit edilmesi karşısında, haksız menfaatin temin edildiği yerin Malatya Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmemiştir.  5271 Sayılı Ceza Muhakemesi Kanunu’nun 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  Soruşturma dosyasına konu olayda haksız menfaatin temin edildiği yerin Malatya Cumhuriyet Başsavcılığı yargı çevresinde kaldığı gözetilmeden, yazılı şekilde karar verilmesinde isabet bulunmadığından, kanun yararına bozmaya atfen düzenlenen ihbarnamedeki düşünce yerinde görülmekle, Elazığ 1. Ağır Ceza Mahkemesinin 22/06/2020 tarih ve 2020/850 Değişik iş sayılı kararının 5271 sayılı CMK'nın 309. maddesi gereğince BOZULMASINA, aynı maddenin 4. fıkrasının (a) bendi uyarınca müteakip işlemlerin mahallinde mahkemesince yerine getirilmesine, 18/01/2021 tarihinde oybirliğiyle karar verildi."
}