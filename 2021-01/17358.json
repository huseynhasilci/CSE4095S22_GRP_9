{
    "Dairesi": "9.Hukuk Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " ALACAK",
    "Birinci Mahkemesi": "",
    "ictihat": " BÖLGE ADLİYE MAHKEMESİ: ...3. Hukuk Dairesi        Miktar veya değeri temyiz kesinlik sınırını geçmeyen davalara ilişkin nihai kararlar 6100 sayılı Hukuk Muhakemeleri Kanunu'nun 362/1-(a) maddesi uyarınca temyiz edilemez. Kesinlik sınırı kamu düzeni ile ilgilidir.Dosya içeriğine göre, davacı kıdem tazminatı, fazla çalışma ile ulusal bayram ve genel tatil ücreti alacaklarının tahsili talebi ile 300,00 TL üzerinden dava açmış, bilirkişi raporu sonrası da kıdem tazminatı miktarını toplamda 14.610,59 TL olacak şekilde ıslah etmiş, fazla mesai ile ulusal bayram ve genel tatil ücreti alacakları bakımından hesaplama olmadığından dava dilekçesindeki miktarda değişikliğe gitmemiştir. Mahkemece davanın tümden reddine karar verilmiş, bu karar davacı tarafından istinaf edilmiş, Bölge Adliye Mahkemesi ilgili hukuk dairesince de davacı istinafı esastan reddedilmiştir.  Her ne kadar fazla çalışma ile ulusal bayram genel tatil ücretleri için bilirkişi raporunda bu alacakların olmadığı yönünde görüş bildirilmesi nedeni ile hesaplama yapılmamış ise de, davacının ileri sürdüğü hizmet süresi, ücret ve çalışma şekli üzerinden yapılacak hesaplamada, reddedilen ve temyize konu edilen dava konusu tüm alacakların toplam miktarı Bölge Adliye Mahkemesinin karar tarihi itibari ile temyiz kesinlik sınırı olan 58.800,00 TL kapsamında kaldığından, davacının temyiz isteminin, 6100 sayılı Kanun'un 362/1-(a), 366. ve 352. maddeleri uyarınca REDDİNE, kararın bir örneğinin kararı veren Bölge Adliye Mahkemesine gönderilmesine, dosyanın İlk Derece Mahkemesine gönderilmesine, peşin alınan karar harcının istek halinde ilgiliye iadesine, 27.01.2021 tarihinde oybirliği ile karar verildi."
}