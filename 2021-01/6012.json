{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "      Alkol veya uyuşturucu maddenin etkisi altındayken araç kullanma suçundan şüpheli ... hakkında yapılan soruşturma evresi sonunda Yozgat Cumhuriyet Başsavcılığınca düzenlenen 22/07/2020 tarihli ve 2020/1538 soruşturma, 2020/707 esas, 2020/34 sayılı seri muhakeme usulüne tabi talepnamenin kabulüne ve sanığın 5271 sayılı Ceza Muhakemesi Kanunu’nun 250/4, 5237 sayılı Türk Ceza Kanununun 179/2. maddeleri gereğince 5 ay 15 gün hapis cezası ile cezalandırılmasına dair Yozgat 2. Asliye Ceza Mahkemesinin 22/07/2020 tarihli ve 2020/210 esas, 2020/337 sayılı kararını kapsayan dosya incelendi.  Dosya kapsamına göre, Yozgat 2. Asliye Ceza Mahkemesinin 22/07/2020 tarihli oturumunda kısa karar olarak, 5271 sayılı Kanunun 250/4, 5237 sayılı Kanunun 179/2. maddeleri gereğince 1 ay 15 gün hapis cezası ile cezalandırılmasına, 5271 sayılı Kanunun 231/5. maddesi uyarınca hükmün açıklanmasının geri bırakılmasına dair karar verilmesine rağmen, gerekçeli kararda, 5271 sayılı Kanunun 250/4, 5237 sayılı Kanunun 179/2. maddeleri gereğince 5 ay 15 gün hapis cezası ile cezalandırılmasına karar verilmek suretiyle kısa karar ile gerekçeli karar arasında çelişki oluşturulmasında isabet görülmediğinden, 5271 sayılı Ceza Muhakemesi Kanununun 309. maddesi uyarınca anılan kararın bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 11/11/2020 gün ve 94660652-105-66-14925-2020-Kyb sayılı yazılı istemlerine kanun yararına bozma talebine atfen, Yargıtay Cumhuriyet Başsavcılığının 17/11/2020 gün ve 2020/100667 sayılı ihbarnamesi ile daireye ihbar ve dava evrakı tevdi kılınmakla; müsteniden ihbar ve mevcut evrak tevdi kılınmakla;  Dosya incelenerek gereği düşünüldü:  Yozgat 2. Asliye Ceza Mahkemesinin 22/07/2020 tarihli karar celsesinde kısa karar olarak sanık hakkında 5271 sayılı Kanunun 250/4, 5237 sayılı Kanunun 179/3-2. maddeleri gereğince 3 ay hapis cezası cezalandırılmasına CMK’nın 250/4 maddesi gereğince hükmedilen cezadan yarı oranında indirim yapılarak 1 ay 15 gün hapis cezası ile cezalandırılmasına, 5271 sayılı Kanunun 231/5. maddesi uyarınca hükmün açıklanmasının geri bırakılmasına dair karar verilmesine rağmen, gerekçeli kararda, temel cezanın 5271 sayılı Kanunun 250/4, 5237 sayılı Kanunun 179/3-2. maddeleri gereğince 11 ay hapis cezası olarak tayin edilmesinin ardından CMK’nın 250/4 gün gereğince hükmedilen cezadan yarı oranında indirim yapılarak sanığın 5 ay 15 gün hapis cezası ile cezalandırılmasına karar verilip verilen hükmün 5271 sayılı Kanunun 231/5. maddesi uyarınca hükmün açıklanmasının geri bırakılmasına karar verilmek suretiyle kısa karar ile gerekçeli karar arasında çelişki oluşturulmasının isabetsiz görüldüğü, Yargıtay Ceza Genel Kurulunun 11.03.2014 gün ve 2013/12-652 Esas-2014/131 Karar, 01.04.2014 gün 2013/12-836 Esas-2014/168 kararlarında da belirtildiği üzere, hükmün esasını kısa kararın oluşturduğu, asıl olanın yargılama sonunda açıklanan kısa karar olduğu anlaşıldığından,  Kanun yararına bozma talebine atfen düzenlenen tebliğnamedeki bozma isteği, incelenen dosya kapsamına göre yerinde görüldüğünden Yozgat 2. Asliye Ceza Mahkemesinin 22/07/2020 tarihli ve 2020/210 esas, 2020/337 sayılı kararının CMK’nın 309/4-d maddesi uyarınca KANUN YARARINA BOZULMASINA, bozma nedenine göre uygulama yapılıp hüküm fıkrasının (1) ile numaralandırılan paragrafındaki “ alt sınırdan uzaklaşılarak 11 ay” ibaresinin “ 3 ay ” şeklinde, (2) ile numaralandırılan paragrafındaki “5 ay 15 gün” ibaresinin “1 ay 15 gün” şeklinde değiştirilerek diğer hususların aynen bırakılmasına, infazın buna göre yapılmasına, dosyanın mahalline iadesi için Yargıtay Cumhuriyet Başsavcılığına TEVDİİNE; 19/01/2021 tarihinde oybirliğiyle karar verildi."
}