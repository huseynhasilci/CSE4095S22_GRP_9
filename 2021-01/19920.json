{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Eşi kasten öldürmek",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Akhisar Ağır Ceza Mahkemesi'nin 27/08/2019 tarih 2019/252 Esas 2019/316 Karar sayı ile TCK'nin 82/1-d, 53, 63, 58. maddeleri uyarınca ağırlaştırılmış müebbet hapis, hükmün düzeltilerek istinaf başvurularının esastan reddi    TÜRK MİLLETİ ADINA    Sanık ... hakkında maktul ... karşı kasten öldürme suçundan kurulan mahkumiyet hükmünün sanık, katılan Aile Çalışma ve Sosyal Hizmetler Bakanlığı vekili ve suçtan zarar gören ... tarafından temyiz edilmesi üzerine yapılan incelemede; ... Bölge Adliye Mahkemesi 4. Ceza Dairesinin 08.11.2019 gün ve 2019/1629 E. 2019/3509 K. sayılı Kararında isabetsizlik görülmemiş olduğundan, sanık müdafinin suçun sübutuna, sanık hakkında haksız tahrik hükümlerinin ve lehe hükümlerin uygulanması gerektiğine yönelen, katılan Aile Çalışma ve Sosyal Hizmetler Bakanlığı vekili ve katılan ...’nın sanık hakkında tasarlama ve canavarca his ve eziyet çektirerek öldürme nitelikli halinin de uygulanması gerektiğine yönelen ve yerinde görülmeyen sair temyiz itirazlarının reddiyle,  Sanık hakkında tekerrüre esas teşkil ettiği kabul edilen İvrindi Asliye Ceza Mahkemesinin 2018/7/145 E-K sayılı dosyasındaki hükmün tekerrür uygulamasına esas teşkil edemeyeceği gözetilmeden yazılı şekilde sanık hakkında tekerrür hükümlerinin uygulanması,  Yasaya aykırı ise de, bu husus yeniden yargılamayı gerektirmediğinden CMK’nin 303. maddesinin verdiği yetkiye dayanılarak, hüküm fıkrasının mahsus bölümünden tekerrür uygulamasına ilişkin bölümün çıkartılmasına karar verilmek suretiyle DÜZELTİLEN hükmün tebliğnamedeki düşünceye uygun olarak 5271 sayılı CMK'nin 302/1. maddesi uyarınca ESASTAN REDDİNE, aynı Kanunun 304/1. maddesi uyarınca dosyanın Akhisar Ağır Ceza Mahkemesine, Yargıtay ilamının bir örneğinin ise ... Bölge Adliye Mahkemesi 4. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 28.01.2021 gününde oy birliği ile karar verildi."
}