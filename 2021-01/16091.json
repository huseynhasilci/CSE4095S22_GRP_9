{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu veya uyarıcı madde ticareti yapma veya sağlama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : SÖKE (Kapatılan) 2. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Yargılama sürecindeki işlemlerin yasaya uygun olarak yapıldığı, delillerin gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile aşağıda belirtilen dışındaki yaptırımların doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1-Gün olarak belirlenen adli para cezası paraya çevrilerek sonuç adli para cezası belirlenirken, 5271 sayılı CMK’nın 232. maddesinin altıncı fıkrasına aykırı olarak, uygulanan kanun maddesi ile kaç TL'den para cezasına çevrildiğinin gösterilmemesi,  2-Sanıktan ele geçirilen 200 TL paranın, suçun işlenmesinden elde edildiğine ilişkin, kuşkuyu aşan delil bulunmadığı gözetilmeden, iadesi yerine müsaderesine karar verilmesi,  3-Sanığın tekerrür oluşturan mahkûmiyetlerinden daha ağır cezayı içeren ve hakkında TCK’nın 58. maddesine belirtilen tekerrür hükümlerinin uygulandığı Söke 1 Ağır Ceza Mahkemesi'nin 2011/45 esas 2011/477 karar sayılı ilamı ile verilen 5 yıl hapis cezasına ilişkin ilamın nazara alınarak sanığın ikinci kez mükerrirlere özgü infaz rejimine göre cezasının çektirilmesine karar verilmesi gerekirken, hırsızlık suçundan Söke 2. Asliye Ceza Mahkemesi'nin 2005/329 esas 2009/162 karar sayılı ilamı ile verilen ve sanık hakkında tekerrür hükümleri uygulanmayan 605 TL adli para cezasının tekerrüre esas alınması,  4-5271 sayılı CMK'nın 150, 234 ve 239. maddeleri ile 5320 sayılı Kanun'un 13. maddesine dayanılarak hazırlanan, Ceza Muhakemesi Kanunu Gereğince Müdafii ve Vekillerin Görevlendirilmeleri ile Yapılacak Ödemelerin Usul ve Esaslarına İlişkin Yönetmeliğin 8. maddesi gereğince, sanığa mahkemenin talebi üzerine 5271 sayılı CMK'nın 150. maddesi uyarınca, yargılandığı suç nedeniyle baro tarafından görevlendirilen zorunlu müdafii ücretinin alınmasına hükmedilemeyeceği gözetilmeden zorunlu müdafi ücretinin sanıktan alınmasına karar verilmesi,  5-Anayasa Mahkemesi'nin 08.10.2015 tarih ve E.2014/140; K.2015/85 sayılı kararının 24.11.2015 tarih ve 29542 sayılı Resmi Gazetede yayımlanarak yürürlüğe girmiş olması ve 7242 sayılı kanunla yapılan değişiklikler nedeniyle TCK'nın 53. maddesiyle ilgili olarak yeniden değerlendirme yapılmasında zorunluluk bulunması,  Kanuna aykırı, sanık müdafiinin temyiz itirazları bu nedenle yerinde olduğundan, hükmün CMUK’nun 321. maddesi gereğince BOZULMASINA, ancak bu aykırılığın yeniden duruşma yapılmaksızın aynı Kanun'un 322. maddesi gereğince düzeltilmesi mümkün bulunduğundan;  1- Hüküm fıkrasının 2. paragrafında yer alan “4 tam gün karşılığı” ibaresinden sonra gelmek üzere “TCK'nın 52. maddesinin 2. fıkrası gereğince günlüğü 20 TL'den olmak üzere 80 TL” ibaresinin eklenmesi,  2-Hüküm fıkrasının müsadere ile ilgili bölümündeki “….esrar maddesi ile suçtan elde edildiği anlaşılan paranın (200 TL) ve\" ibaresinin çıkarılmasına ve “MÜSADERESİNE” ibaresinden sonra gelmek üzere “200TL paranın suçtan elde edildiğine ilişkin yeterli delil bulunmadığından sanığa iadesine” ibaresinin yazılması,  3- Hüküm fıkrasından sanık hakkında tekerrürle ilgili olan bölümün çıkarılması ve yerine \"Söke 1. Ağır Ceza Mahkemesi'nin 2011/45 esas 2011/477 karar sayılı ilamı ile verilen 5 yıl hapis cezasına ilişkin hüküm nedeniyle, hükmolunan cezanın TCK’nın 58. maddesi uyarınca 2. kez mükerrirlere özgü infaz rejimine göre çektirilmesine ve cezasının infazından sonra sanık hakkında denetimli serbestlik tedbirinin uygulanmasına; ancak sanığın kazanılmış hakkı nedeniyle infaz sırasında ikinci kez tekerrür hükümlerinin uygulanması koşulu bulunmayan ve tekerrüre esas alınan Söke 2. Asliye Ceza Mahkemesi'nin 2005/329 esas ve 2009/162 karar sayılı ilamı ile verilen 605 TL adli para cezasının dikkate alınmasına” ibaresinin yazılması,  4- Hüküm fıkrasının yargılama giderlerine ilişkin bölümünde yer alan sanıktan müdafi ücretinin tahsiline yönelik ibarelerin çıkarılması,  5- TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine “Anayasa Mahkemesi'nin 08.10.2015 tarihli iptal kararı ve 7242 sayılı Kanunla yapılan değişikliklerden sonra oluşan durumuna göre, sanık hakkında TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına” ibaresinin eklenmesi,  Suretiyle hükmün DÜZELTİLEREK ONANMASINA, 26.01.2021 tarihinde oy birliği ile karar verildi."
}