{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/7. maddesi gereğince davanın reddi    2863 sayılı Kanuna aykırılık suçundan sanık hakkında açılan davanın mükerrer olması nedeniyle reddine ilişkin hüküm, müşteki vekili tarafından temyiz edilmekle, dosya incelenerek gereği düşünüldü:  Suçtan zarar gören Kültür ve Turizm Bakanlığı vekilinin temyiz istemi davaya katılma talebi olarak değerlendirilmiş olup, müşteki kurumun 5271 sayılı CMK'nın 237/2. maddesi uyarınca kamu davasına katılan olarak kabulüne karar verilmek suretiyle yapılan incelemede;  Sanık hakkında, Harran İlçesi, İmambakır Mahallesinde bulunan 46 parsel nolu taşınmaz üzerine, izinsiz olarak tek katlı bina inşa ettiğinden bahisle açılan kamu davası kapsamında; sanık hakkında aynı eylem nedeniyle Harran Asliye Ceza Mahkemesinin 2014/551 Esas sayılı dosyasında karar verilmiş olması nedeniyle eldeki davanın reddine karar verildiği, UYAP sistemi üzerinden yapılan incelemede, Harran Asliye Ceza Mahkemesinin 20/01/2015 tarih 2014/551 Esas, 2015/57 Karar sayılı kararı ile, sanığın mahkumiyetine karar verildiği, hükmün Dairemizin, 04/03/2020 tarih, 2017/2122 Esas, 2020/2363 Karar sayılı ilamı ile düzeltilerek onanmak suretiyle 04/03/2020 tarihinde kesinleştiği anlaşılmakla;  Yargılamaya, toplanıp karar yerinde gösterilen delillere, mahkemenin kovuşturma sonuçlarına uygun uygun olarak oluşan kanaat ve takdirine, incelenen dosya kapsamına göre; Harran Asliye Ceza Mahkemesinin 20/01/2015 tarih 2014/551 Esas, 2015/57 Karar sayılı kararı ile sanık hakkında aynı eylem nedeniyle 2863 sayılı Kanuna aykırılık suçundan mahkumiyet kararı verildiği, gerekçeleri gösterilerek, mükerrer açılan davanın reddine karar verilmesinde usul ve kanuna aykırı yön bulunmadığından, katılan vekilinin temyiz itirazlarının reddiyle, hükmün isteme uygun olarak ONANMASINA, 28/01/2021 tarihinde oybirliğiyle karar verildi."
}