{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-j-son, 35, 52/2-4, 53, 58 maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Sanığın, Serik ilçesi Belek beldesi Çamlık mahallesi muhtarlığına müracat ederek kendisini, halasının oğlu olan ... olarak tanıttığı, ve bu kişiye ilişkin kimlik bilgilerini vererek nüfus cüzdan talep formu düzenlettiği, bu belge ile Serik Nüfus Müdürlüğüne müracat ederek nüfus cüzdanı çıkarttığı ve bu nüfus cüzdanı ile de ... Serik şubesine 10.000 TL kredi başvurusunda bulunduğu, banka çalışanının sistemde kayıtlı fotoğraf ile sanığın farklı olduğunu farketmesi üzerine gerçek ...’nu bankaya çağırdığı ve olayın ortaya çıktığı iddia edilen somut olayda, dosya kapsamında toplanan delillere göre sanığın üzerine atılı suçu işlediğinin sabit olduğuna ilişkin mahkemenin kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın yerinde görülmeyen sair temyiz itirazlarının reddine, ancak;  Sanık hakkında TCK'nın 158/1-j maddesi gereğince belirlenen 3 yıl 6 ay hapis cezasından aynı Kanun'un 35/2. maddesi gereğince 1/3 oranında indirim yapılması sonrası sanığın 2 yıl 4 ay hapis cezası ile mahkumiyetine hükmedilmesi gerekirken 2 yıl 6 ay hapis cezası ile mahkumiyetine hükmedilmesi suretiyle sanık hakkında fazla ceza tayini,  Kanuna aykırı olup, hükmün bu nedenle 5320 sayılı Kanunun 8.maddesi gereğince halen uygulanmakta olan 1412 sayılı CMUK'un 321. maddesi uyarınca BOZULMASINA, ancak, yeniden yargılama yapılmasını gerektirmeyen bu hususun aynı Kanunun 322.maddesi uyarınca düzeltilmesi mümkün bulunduğundan; hüküm fıkrasından \"2 yıl 6 ay \" ibarelerinin çıkartılarak yerlerine, \"2 yıl 4 ay\" ibarelerinin eklenmesi suretiyle sair yönleri usul ve yasaya uygun bulunan hükmün DÜZELTİLEREK ONANMASINA, 21/01/2021 tarihinde oybirliğiyle karar verildi."
}