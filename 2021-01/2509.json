{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Amasya Ağır Ceza Mahkemesinin sanığın TCK.nin 82/1-d-e, 29, 62/1, 53/1-2-3, 54, 63. maddeleri uyarınca 19 yıl 2 ay hapis cezası ile cezalandırılmasına ilişkin hükmüne yönelik istinaf isteminin esastan reddine.    TÜRK MİLLETİ ADINA    Katılan ... vekili, duruşmalı inceleme isteminde bulunmuş ise de, 5271 sayılı CMK’nin 299. maddesi uyarınca incelemenin takdiren dosya üzerinden yapılması uygun görülmüştür.  Sanık ... hakkında; eşi maktul ...’ı nitelikli kasten öldürme suçundan kurulan mahkumiyet hükmüne karşı ... Bölge Adliye Mahkemesi 1. Ceza Dairesince verilen esastan ret kararının, katılan Aile, Çalışma ve Sosyal Hizmetler Bakanlığı vekili, katılan vekili ve sanık müdafileri tarafından temyiz edilmesi üzerine yapılan incelemede;  ... Bölge Adliye Mahkemesi 1. Ceza Dairesinin 18.04.2019 gün ve 2019/1155 esas, 2019/1290 sayılı kararında isabetsizlik görülmemiş olduğundan, katılan Aile, Çalışma ve Sosyal Hizmetler Bakanlığı vekili ve katılan vekilinin, suçun vasfına, haksız tahrik ve cezadan takdire bağlı indirim hükümlerinin uygulanmaması gerektiğine; sanık müdafilerinin, haksız tahrik indirim oranına yönelen ve yerinde görülmeyen temyiz itirazlarının reddiyle;  Kendisini vekille temsil ettiren katılan ... lehine Avukatlık Asgari Ücret Tarifesi uyarınca vekalet ücreti takdir edilmesi gerektiğinin gözetilmemesi yasaya aykırı ise de, bu husus yeniden yargılamayı gerektirmediğinden, hüküm fıkrasının mahsus bölümüne \"hüküm tarihi itibariyle yürürlükte olan Avukatlık Asgari Ücret Tarifesi gereğince 5.450.- TL maktu vekalet ücretinin sanık ...’dan alınarak kendisini vekille temsil ettiren katılan ...’a ödenmesine\" ibaresinin eklenmesine karar verilmek suretiyle CMK'nin 303/1-h maddesi uyarınca DÜZELTİLEN hükme yönelik temyiz başvurularının kısmen tebliğnamedeki düşünce gibi ESASTAN REDDİNE, hükmolunan ceza miktarı ve temyiz incelemesi haricinde tutuklulukta geçen süre nazara alınarak sanık ... müdafilerinin tahliye istemlerinin REDDİNE, CMK’nin 304. maddesi uyarınca dosyanın Amasya Ağır Ceza Mahkemesine, Yargıtay ilamının bir örneğinin ... Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 18/01/2021 gününde oy birliğiyle karar verildi."
}