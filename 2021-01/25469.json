{
    "Dairesi": "8.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza verilmesine yer olmadığına  Gereği görüşülüp düşünüldü:  Çocuk Koruma Kanunu'nun 35/1-2. cümlesinde yer alan; ''sosyal inceleme raporu;çocuğun işlediği fiilin hukuki anlam ve sonuçlarını algılama ve bu fiille ilgili olarak davranışlarını yönlendirme yeteneğinin mahkeme tarafından takdirinde göz önünde bulundurulur'' düzenlemesi gereğince suça sürüklenen çocuk hakkında işlediği fiilin hukuki anlam ve sonuçlarını algılama ve davranışlarını yönlendirme yeteneği hususunda değerlendirme mahkemenin hakimine ait olup sosyal inceleme raporundaki görüşleri benimseyen mahkemenin kabulünde isabetsizlik görülmemiştir.  Mahkemece kanıtlar değerlendirilip verilen ceza verilmesine yer olmadığına dair karar usul ve yasaya uygun bulunduğundan Cumhuriyet Savcısının, yerinde görülmeyen sair temyiz itirazlarının reddine, ancak;  Hüküm fıkrasında suça sürüklenen çocuk hakkında verilen ceza verilmesine yer olmadığına dair kararda uygulama maddesinin ''....TCK'nın 31/2 ve CMK'nın 223/3-a maddeleri ... '' yazılması yerine yalnızca ''...CMK'nun 223/3-a maddesi gereğince..'' şeklinde eksik belirtilmesi suretiyle CMK.nun 232/6. maddesine aykırı davranılması,  Yasaya aykırı ise de, yeniden yargılama yapılmasını gerektirmeyen bu hususun 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesi gereğince düzeltilmesi mümkün bulunduğundan hükmün 1. fıkrasında yer alan \"... CMK.nın 223/3-a maddesi...'' ibaresinin çıkartılarak yerine \"TCK'nın 31/2 ve CMK'nın 223/3-a maddeleri\" ibaresinin eklenmesi suretiyle sair yönleri usul ve yasaya uygun olan hükmün DÜZELTİLEREK ONANMASINA, 14.01.2021 gününde oybirliğiyle karar verildi."
}