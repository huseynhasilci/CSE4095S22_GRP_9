{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    A) Sanık ... hakkında verilen mahkumiyet hükmüne yönelik müdafinin temyiz talebinin incelenmesi:  TCK'nin 53. maddesinin uygulanmasında, Anayasa Mahkemesi’nin 08.10.2015 tarihli 2014/140 esas ve 2015/85 karar sayılı iptal kararı ile birlikte infaz aşamasında değerlendirilmesi mümkün görülmüştür.  Yargılama sürecindeki işlemlerin hukuka uygun olarak yapıldığı, iddia ve savunmada ileri sürülen görüşler ile delillerin gerekçeli kararda gösterilip tartışılarak değerlendirildiği, yüklenen fiilin kanunda suç olarak tanımlanmadığı anlaşılmış; sanık müdafinin temyiz nedenleri yerinde görülmemiş olduğundan, hükmün ONANMASINA,  B) Sanık ... hakkında verilen mahkumiyet hükmüne yönelik sanığın temyiz talebinin incelenmesi:  1- Sanık hakkında resmi belgede sahtecilik suçunu işlediği iddiasıyla açılan kamu davasında; sanığın Cumhuriyet Başsavcılığı'nda alınan ifadesinde; \"..... ve ... arasında ticari bir anlaşmazlık söz konusu olduğunu, ikisini de tanıdığı için aralarını bulmak konusunda devreye girdiğini, onları uzlaştırdığını, ...'ın daha önce verdiği çeklerin karşılıksız çıktığını, bu eski çekleri ...'ın kendisine iade ettiğini, kendisinin de ...'a kargoyla gönderdiğini, ...'ın Ankarada ikamet ettiğini, iade edilen eski çeklerin yerine suça konu iki adet çeki ...'ın kendisine kargo ile gönderdiğini, bu iki çeki Şişli de ki iş yerinde kargodan teslim alıp, katılanın Avukatı ...'ın bürosuna gidip orada teslim ettiğini, teslim ederken iki çekin arkasına ciro imzasını atarak ...'a verdiğini..\" beyan etmesi karşısında, gerçeğin kuşkuya yer vermeyecek şekilde tespit edilmesi bakımından; sanığa çeklerin hangi kargo şirketi ile gönderildiğini ve buna ilişkin belge bulunup bulunmadığının sorulması ile mümkünse kargo şirketi ile de yazışma yapılarak belge elde edilmeye çalışılması ayrıca sanığın diğer sanık ... ile olan irtibatı yönünden telefon kayıtlarının incelenmesinden sonra hukuki durumunun tayin ve takdiri gerekirken eksik inceleme sonucu karar verilmesi,  2- Kabule göre ise;  a) Adli emanetin 2011/10122 sırasında kayıtlı suça konu çeklerin akıbeti hakkında herhangi bir karar verilmemesi yasaya aykırı,  b) 5237 sayılı TCK’nın 53. maddesine ilişkin uygulamanın Anayasa Mahkemesinin 08.10.2015 gün 2014/140 Esas, 2015/85 sayılı iptal kararı ile birlikte yeniden değerlendirilmesinde zorunluluk bulunması,  Bozmayı gerektirmiş sanık ...'ın temyiz itirazları bu nedenlerle yerinde olduğundan, hükmün bu sebeplerden dolayı 5320 sayılı Kanun’un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA,  13.01.2021 gününde oybirliği ile karar verildi."
}