{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 89/4, 53/1-3. maddelerine göre mahkumiyet    Taksirle yaralama suçundan sanığın mahkumiyetine ilişkin hüküm, sanık ve mahalli Cumhuriyet savcısı tarafından temyiz edilmekle, dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, incelenen dosya kapsamına göre, sanığın ve mahalli Cumhuriyet savcısının yerinde görülmeyen sair temyiz itirazlarının reddine, ancak;  Olay günü saat 20:10 sıralarında, katılan ...'in sevk ve idaresindeki araçla meskun mahalde, üç şeritli asfalt kaplama yolda seyir halindeyken, olay mahalli kavşağa geldiğinde, kendisine hitap eden yeşil ışıkta geçiş yaptığı sırada, U dönüşü ve sola dönüşün yasak olduğu alanda kontrolsüzce sola manevra yapmakta olan sanığın sevk ve idaresindeki araç ile çarpışması sonucu, katılan araç sürücüsü ... ile araçta yolcu olarak bulunan katılan ... ...'in basit tıbbi müdahale ile giderilir şekilde, katılanlar ... ve ...'in ise yüzde sabit iz kalmasına neden olacak şekilde yaralanmaları ile neticelenen olayda; maddi gerçeğin kuşkuya yer vermeyecek şekilde ortaya çıkarılması bakımından mahkemece, olay anını ve araçtan inenleri gösteren, dosyada mevcut devlet hastanesi ve petrol istasyonuna ait CD görüntüleri incelenip, ... plakalı aracı kullanan kişinin kimliğinin belirlenmesi, sanığın yargılama aşamasındaki savunmalarında, kaza anında aracı kendisinin değil, ......'in kullandığını belirtmesi karşısında, ... ...'in çağrılarak duruşmada dinlenmesi ve müşteki...'in soruşturma aşamasındaki ifadesinde, çarpan araç sürücüsünün 25 yaşlarında erkek bir şahıs olduğunu beyan etmesi de nazara alınarak, sonucuna göre sanığın hukuki durumunun tayin ve takdiri gerekirken; eksik araştırma ile mahkumiyetine karar verilmesi,  Kabul ve uygulamaya göre de;  5237 sayılı TCK'nın 53/1. maddesindeki hak yoksunluklarının taksirli suçlarda uygulanma olanağı bulunmadığı gözetilmeden, taksirle yaralama suçundan hüküm kurulurken anılan madde ile sanık hakkında hak yoksunluğuna hükmedilmesi;  Kanuna aykırı olup, sanığın ve mahalli Cumhuriyet savcısının temyiz itirazları bu itibarla yerinde görüldüğünden, hükmün bu nedenlerle 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA, 14/01/2021 tarihinde oybirliğiyle karar verildi."
}