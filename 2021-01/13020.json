{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi gereği beraat    Hizmet nedeniyle güveni kötüye kullanma ve özel belgede sahtecilik suçlarından sanığın beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  28/01/2008 - 31/08/2010 tarihleri arasında Kare Uluslararası Nakliyat Dış Ticaret Limited Şirketi'nde mali işlerden sorumlu muhasebeci olarak çalışan sanığın şirketten çıkış işlemleriyle ilgili evrakları şirket yetkilisine ait imza ve kaşesini kullanarak bizzat hazırladığı, içeriği itibariyle sahte mahsup fişi düzenleyip 29.000 TL para çekerek 12.116 TL'sini mal edindiği, bu suretle özel belgede sahtecilik ve hizmet nedeniyle güveni kötüye kullanma suçunu işlediği iddia edilen olayda,  1-Sanık hakkında özel belgede sahtecilik suçundan kurulan mahkumiyet hükmüne ilişkin temyiz incelemesinde;  Sanığın üzerine atılı 5237 sayılı TCK’nın 207/1 maddesinde düzenlenen özel belgede sahtecilik suçunun kanunda öngörülen cezasının miktarı ve üst sınırı itibariyle tabi olduğu, aynı Kanun'un 66/1-e, 67/2-a ve 67/3 maddeleri uyarınca 8 yıl olan olağan zamanaşımı süresinin, zamanaşımını kesen işlem olan sanığın sorgusunun yapıldığı 08/12/2011 tarihinden temyiz inceleme tarihine kadar gerçekleştiği anlaşıldığından, 5320 sayılı Kanun’un 8/1. maddesi gereğince uygulanması gereken 1412 sayılı CMUK’nun 321. maddesi uyarınca hükmün BOZULMASINA, ancak bu husus yeniden yargılama yapılmasını gerektirmediğinden aynı Kanun'un 322. maddesinin verdiği yetkiye dayanılarak kamu davasının gerçekleşen zamanaşımı nedeniyle 5271 sayılı CMK’nın 223/8. maddesi uyarınca DÜŞMESİNE,  2-Sanık hakkında hizmet nedeniyle güveni kötüye kullanma suçundan kurulan beraat hükmüne ilişkin temyiz incelemesinde;  Sanık savunması, katılan beyanı, tanık anlatımları, iş mahkemesi dosyaları ile tüm dosya kapsamına göre sanığın atılı suçu işlediğine dair mahkumiyetine yeter kesin delil bulunmadığı gerekçesiyle verilen beraat hükmünde bir isabetsizlik bulunmamıştır.  Yapılan yargılama sonunda, sanığın mahkumiyetine yeter kesin delil bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin, suçun sübut bulduğuna ilişkin temyiz itirazlarının reddiyle hükmün ONANMASINA, 25/01/2021 tarihinde oybirliğiyle karar verildi."
}