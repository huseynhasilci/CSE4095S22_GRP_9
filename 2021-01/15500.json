{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet     Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-Hükmün açıklanmasına neden olan ilamın konusunun uyuşturucu madde bulundurma ve kullanma suçu olması ve bu suçun düzenlendiği TCK'nın 191. maddesinde, 18/06/2014 tarih ve 6545 sayılı Kanun'un 68. maddesiyle değişiklik yapılması karşısında, sözü edilen suçtan mahkumiyeti içeren ilam yönünden uyarlama yargılaması yapılıp yapılmadığı araştırılarak, sonucuna göre, açıklanması geri bırakılan hükmün, açıklanıp açıklanmayacağının değerlendirilmesi zorunluluğu,  2- Kabule göre de;  Sanığın tehdit eylemini birden fazla kişiyle ve silahla birden fazla mağdura yönelik işlediğinin anlaşılması karşısında; iki nitelikli halin birleşmesi nedeniyle temel cezanın alt sınırdan uzaklaşılarak belirlenmesi ve zincirleme suç hükümleri gereği TCK'nın 43/2 maddesi uyarınca artırım yapılması gerektiğinin gözetilmemesi,  Bozmayı gerektirmiş ve sanık ...'ın ileri sürdüğü nedenler yerinde görüldüğünden, tebliğnameye aykırı olarak HÜKMÜN BOZULMASINA, yeniden hüküm kurulurken 5320 sayılı Kanunun 8. maddesi gereğince yürürlükte olan 1412 sayılı CMUK'nın 326/son maddesi uyarınca cezayı aleyhe değiştirme yasağının gözetilmesine, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 26/01/2021 tarihinde oy birliğiyle karar verildi."
}