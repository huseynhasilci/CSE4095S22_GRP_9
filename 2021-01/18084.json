{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Nitelikli konut dokunulmazlığını ihlal etme, hakaret, tehdit ve kasten yaralama suçlarından şüpheliler ... ve diğerleri haklarında yapılan soruşturma evresi sonunda, İstanbul Anadolu Cumhuriyet Başsavcılığınca düzenlenen 08/03/2020 tarihli ve 2020/18549 soruşturma, 2020/15002 esas, 2020/11674 sayılı iddianamenin iadesine dair İstanbul Anadolu 47. Asliye Ceza Mahkemesinin 19/03/2020 tarihli ve 2020/160 iddianame değerlendirme sayılı kararına yönelik itirazın reddine ilişkin mercii İstanbul Anadolu 8. Ağır Ceza Mahkemesinin 27/05/2020 tarihli ve 2020/316 değişik iş sayılı kararına karşı, Adalet Bakanlığı'nın 22.09.2020 gün ve 94660652-105-34-9103-2020-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 26.10.2020 gün ve 2020-86692 sayılı ihbarnamesiyle Dairemize gönderildiği,    MEZKUR İHBARNAMEDE;    Dosya kapsamına göre, İstanbul Anadolu 47. Asliye Ceza Mahkemesince, şüpheliler ... ve ...'ın işledikleri iddia olunan konut dokunulmazlığını ihlal etme suçunun, şüpheli ...'ın ise işlediği iddia olunan hakaret, tehdit, yaralama ve konut dokunulmazlığını ihlal etme suçlarının 5271 sayılı Ceza Muhakemesi Kanunu'nun 253. maddesi gereğince uzlaşmaya tabii olduğu gerekçesiyle anılan Kanun'un 253 ve 174/1-c maddeleri uyarınca iddianamenin iadesine karar verilmiş ise de,  Benzer bir olay sebebiyle Yargıtay 17. Ceza Dairesinin 03/03/2020 tarihli ve 2020/6990 esas, 2020/3153 karar sayılı ilâmında \"....Sanıkların eylemi uzlaşma kapsamında olmayan TCK’nın 116/4, 119/1-c maddelerinde düzenlenen birden fazla kişi ile birlikte konut dokunulmazlığının ihlali suçunu oluşturduğundan....\" şeklinde belirtildiği üzere, şüphelilerin üzerlerine atılı 5237 sayılı Kanun'un 116/4. maddesinde düzenlenen konut dokunulmazlığını ihlal etme suçunun aynı Kanun'un 119/1-c maddesinde düzenlenen nitelikli halinin uzlaşma kapsamında bulunmadığı gözetilmeksizin, itirazın kabulü yerine yazılı şekilde reddine karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Kanun yararına bozma istemine dayanan Yargıtay Cumhuriyet Başsavcılığı'nın ihbar yazısı incelenen dosya içeriğine göre yerinde görülmüş olduğundan KABULÜ ile İstanbul Anadolu 8. Ağır Ceza Mahkemesinin 27/05/2020 tarihli ve 2020/316 değişik iş sayılı kararının 5271 sayılı CMK'nın 309. maddesinin 4. fıkrasının (a) bendi gereğince BOZULMASINA, müteakip işlemlerin mahallinde yerine getirilmesine, dosyanın mahalline gönderilmek üzere Yargıtay Cumhuriyet Başsavcılığına İADESİNE, 27/01/2021 tarihinde oy birliğiyle karar verildi."
}