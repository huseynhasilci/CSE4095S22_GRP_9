{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ÇANKIRI Ağır Ceza Mahkemesi   Hüküm : Mahkumiyet        Dosya incelendi.  GEREĞİ GÖRÜŞÜLÜP DÜŞÜNÜLDÜ:  Yargılama sürecindeki işlemlerin yasaya uygun olarak yapıldığı, delillerin gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile aşağıda belirtilenler dışındaki yaptırımların doğru biçimde belirlendiği anlaşıldığından, yerinde görülmeyen diğer temyiz itirazlarının reddine, ancak;  1) Hükümden sonra TCK'nın 53. maddesinin uygulanması ile ilgili olarak 7242 sayılı Kanun'la yapılan değişiklikler nedeniyle, bu maddenin uygulanması açısından sanıkların durumunun yeniden belirlenmesinde zorunluluk bulunması,  2) Sanık ... ...’in kayıp nedeni ile yeni nüfus cüzdanı çıkarttığının anlaşılması karşısında; ... tarafından Ilgaz Cumhuriyet Başsavcılığına teslim edilen Çankırı Cumhuriyet Başsavcılığı Adli Emanet Memurluğu’nun 2014/94 sırasında kayıtlı ... ...’e ait nüfus cüzdanının Van İlçe Nüfus Müdürlüğüne gereği için gönderilmesi yerine sahibine iadesine karar verilmesi,  3) Ankara Kriminal Polis Laboratuvarı'nda bulunan suça konu uyuşturucu maddeden alınan şahit numulerin de müsaderesine karar verilmesi gerektiğinin gözetilmemesi,  Bozmayı gerektirmiş, sanık ... ve ... müdafileri ile sanık ...'nin temyiz itirazları bu nedenle yerinde olduğundan, hükümlerin BOZULMASINA; ancak bu durumun yeniden yargılama yapılmaksızın CMUK'nın 322. maddesi uyarınca düzeltilmesi mümkün bulunduğundan,  1) TCK'nın 53. maddesinin uygulanması ile ilgili bölümün hüküm fıkralarından çıkarılması ve yerine “Anayasa Mahkemesi'nin 08.10.2015 tarihli iptal kararı ile 7242 sayılı Kanun'la yapılan değişiklikler sonrası oluşan durumuna göre, sanıklar hakkında TCK'nın 53. maddesinin 1. ve 2. fıkraları ile 3. fıkrasının birinci cümlesinin uygulanmasına” ibaresinin yazılması,  2) Hüküm fıkrasının 5. maddesinin b) bendindeki “ … sahibine iadesine” ibaresinin çıkartılması ve yerine “ Van İlçe Nüfus Müdürlüğü’ne gereği için gönderilmesine” ibaresinin eklenilmesi,  3) Hüküm fıkrasının müsadereye ilişkin kısmındaki “ … toz esrar maddesi olduğu değerlendirilen maddenin” ibaresinden sonra gelmek üzere \" ve Ankara Kriminal Polis Laboratuvarı Müdürlüğünce alınan şahit numunenin \" ibarelerinin eklenmesi,  Suretiyle, hükümlerin DÜZELTİLEREK ONANMASINA, 25/01/2021 tarihinde oy birliği ile karar verildi."
}