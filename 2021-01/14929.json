{
    "Dairesi": "11.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Silifke 1. Asliye Hukuk Mahkemesi’nce (Asliye Ticaret Mahkemesi Sıfatıyla) verilen 10.09.2020 tarih ve 2014/113-2015/260 sayılı ek kararın Yargıtayca incelenmesinin davalı tarafından istenildiği ve temyiz dilekçesinin süresi içinde verildiği anlaşılmış olmakla, dava dosyası için Tetkik Hakimi ... tarafından düzenlenen rapor dinlendikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra işin gereği görüşülüp, düşünüldü:  Dava, taraflar arasında yapılan şifahi sözleşmenin iptali, davalıya ödenen bedelin iadesi ve tazminat istemine ilişkindir. Mahkemece davanın kısmen kabulüne karar verilmiştir.  Davalı, kararı temyiz etmiştir.  Mahkemece, davalı şirket ortağının temyiz harç ve masraflarını eksik yatırdığı, davalı şirket ortağına eksik olan temyiz harç ve masraflarını yatırması için muhtıra gönderildiği, muhtıranın davalı şirket ortağına usulüne uygun olarak 22.07.2020 tarihinde tebliğ edildiği, bu süre zarfında temyiz harç ve masraflarını yatırmadığı gerekçesi ile davalı şirket ortağının temyiz talebinin HMK 344/1. maddesi gereğince reddine ve kararın temyiz edilmemiş sayılmasına karar verilmiş, işbu ek karar davalı tarafından temyiz edilmiştir.  Dosyadaki yazılara kararın dayandığı delillerle gerektirici sebeplere göre, davalının ek karara yönelik yerinde görülmeyen bütün temyiz itirazlarının reddiyle mahkemenin 10.09.2020 tarihli ek kararının onanmasına karar vermek gerekmiştir.  SONUÇ: Yukarıda açıklanan nedenlerden dolayı, davalının ek karara yönelik temyiz itirazlarının reddiyle, mahkemenin 10.09.2020 tarihli ek kararının ONANMASINA, istek halinde aşağıda yazılı 640,20 TL harcın temyiz eden davalıya iadesine, 26.01.2021 tarihinde oybirliğiyle karar verildi."
}