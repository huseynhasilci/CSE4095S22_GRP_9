{
    "Dairesi": "12.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 172, 173, 309)  Taksirle bir kişinin yaralanmansa neden olma suçundan şüpheli ... hakkında yapılan soruşturma evresi sonunda Manisa Cumhuriyet Başsavcılığınca verilen 21/06/2019 tarihli ve 2019/10493 soruşturma, 2019/8631 sayılı kovuşturmaya yer olmadığına dair karara yönelik itiraz üzerine, 5271 sayılı Ceza Muhakemesi Kanununun 173/3. maddesi gereğince soruşturmanın genişletilmesine, eksik hususların giderilmesi ve evrakın ikmali için dosyanın Manisa Cumhuriyet Başsavcılığına gönderilmesine ilişkin Manisa 1. Sulh Ceza Hâkimliğinin 01/08/2019 tarihli ve 2019/2343 değişik iş sayılı kararını müteakip, talep edilen hususlarla ilgili eksiklikler giderildikten sonra itirazla ilgili bir karar verilmesi için dosyanın yeniden merciine gönderilmesi üzerine, bu defa itirazın reddine dair Manisa 1. Sulh Ceza Hâkimliğinin 19/11/2019 tarihli ve 2019/2958 değişik iş sayılı kararını kapsayan dosya incelendi.  5271 sayılı Kanunun 160. maddesi uyarınca, Cumhuriyet savcısının, ihbar veya başka bir suretle bir suçun işlendiği izlenimini veren bir hâli öğrenir öğrenmez kamu davasını açmaya yer olup olmadığına karar vermek üzere hemen işin gerçeğini araştırmaya başlaması gerektiği, aynı Kanunun 170/2. maddesi gereğince yapacağı değerlendirme sonucunda, toplanan delillerin suçun işlendiği hususunda yeterli şüphe oluşturduğu kanısına ulaştığında iddianame düzenleyerek kamu davası açacağı, aksi halde ise anılan Kanunun 172. maddesi gereği kovuşturma yapılmasına yer olmadığına dair karar vereceği, buna karşın Cumhuriyet savcısının 5271 sayılı Kanunun kendisine yüklediği soruşturma görevini yerine getirmediği, ortada yasaya uygun bir soruşturmanın bulunmadığı durumda, anılan Kanunun 173/3. maddesindeki koşullar oluşmadığından, itirazı inceleyen merciin Cumhuriyet savcısının soruşturma yapmasını sağlamak maksadıyla itirazın kabulüne karar verebileceği yönündeki açıklamalar karşısında,  Somut olayda, şüphelinin sevk ve idaresindeki araç ile seyir halinde iken, yolun karşısına geçmek isteyen mağdur ...’a çarpması sonucu mağdurun yaralandığı, olay sonrasında adli kollukça tanzim edilen kaza tespit tutanağında şüpheli sürücünün herhangi bir kusurunun bulunmadığının tespit edildiği, kaza tespit tutanağı esas alınarak şüpheli hakkında kovuşturmaya yer olmadığına dair karar verilmiş ise de, tarafların kusur durumuna ilişkin bilirkişi raporu alındıktan sonra sonucuna göre şüphelinin hukuki durumunun tayin ve takdir edilmesi gerektiği gözetilmeden, itirazın bu yönüyle kabulü yerine yazılı şekilde reddine karar verilmesinde isabet görülmediğinden bahisle, 5271 sayılı Ceza Muhakemesi Kanununun 309.maddesi uyarınca anılan kararın bozulması lüzumu Adalet Bakanlığı Ceza İşleri Genel Müdürlüğünün 30/04/2020 gün ve 94660652-105-45-4114-2020-Kyb sayılı yazılı istemini içeren yazısı ekinde bulunan dava dosyası Yargıtay Cumhuriyet Başsavcılığının 21/05/2020 gün ve 2020/1826 sayılı ihbarnamesi ile daireye ihbar ve dava evrakı tevdi kılınmakla;  Dosya incelenerek gereği düşünüldü:  Olay günü saat 18:00 sıralarında azami hız sınırı 50 km/sa olan meskun mahalde çift yönlü çift şeritli yol platform genişliği 13 metre olan düz eğimsiz kuru aydınlatması ve yolun her iki tarafında park halinde araçlar bulunan asfalt yolda sanık ... sevk ve idaresindeki otomobile ile sol şeritte Ortaköy Mesire piknik alanına seyir halinde iken olay mahalline geldiğinde yolun sol tarafında park halinde bulunan araçların arasından çıkan ve yolun karşısına geçmek isteyen dört yaşındaki yaya ...'a yolun ortasında çarparak otomobilin altına alması sonucu ...‘ın basit tıbbi müdahale ile giderilemez, hayati tehlike geçirecek ve kemik kırığı oluşacak şekilde yaralandığı olayda;şüphelinin kusur durumunun her türlü şüpheden uzak kesin ve inandırıcı biçimde tespit edilmesi bakımından olay yerinde keşif yapılarak, tarafların kusur durumuna ilişkin teknik bilirkişi raporu alınmasından sonra şüphelinin hukuki durumunun tayin ve takdiri gerektiği gözetilmeden eksik inceleme sonucu verilen kovuşturmaya yer olmadığına ilişkin karara yönelik itirazın kabulü yerine, delillerin hatalı değerlendirilmesi sonucu yazılı şekilde reddine karar verilmesi,  Kanun yararına bozma talebine atfen düzenlenen ihbarnamedeki bozma isteği, incelenen dosya kapsamına göre yerinde görüldüğünden, Manisa 1. Sulh Ceza Hakimliğinin 19/11/2019 tarihli ve 2019/2958 değişik iş sayılı kararının CMK’nın 309. maddesi uyarınca KANUN YARARINA BOZULMASINA, müteakip işlemlerin mahallinde buna göre yapılmasına, dosyanın mahalline gönderilmesi için Yargıtay Cumhuriyet Başsavcılığına TEVDİİNE; 20.01.2021 tarihinde oybirliği ile karar verildi. (¤¤)"
}