{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : BURSA 5. Ağır Ceza Mahkemesi   Hükümler : 1- Sanık ... hakkında mahkûmiyet  2- Sanıklar ... ve ... hakkında beraat    Dosya incelendi.  GEREĞİ GÖRÜŞÜLÜP DÜŞÜNÜLDÜ:  1) Sanıklar ... ve ... hakkında uyuşturucu madde ticareti yapma suçundan verilen beraat hükümlerinin incelenmesinde:  Yapılan duruşmaya, mahkemenin kovuşturma sonuçlarına uygun şekilde oluşan inanç ve takdirine, incelenen dosya içeriğine göre, Cumhuriyet savcısının yerinde görülmeyen temyiz itirazlarının reddiyle, hükümlerin ONANMASINA,  2) Sanık ... hakkında uyuşturucu madde ticareti yapma suçundan verilen mahkûmiyet hükmünün incelenmesinde:  Yargılama sürecindeki işlemlerin yasaya uygun olarak yapıldığı, delillerin gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile aşağıda belirtilenin dışında yaptırımların doğru biçimde belirlendiği anlaşıldığından, yerinde görülmeyen diğer temyiz itirazlarının reddine, ancak;  Sanığın ev aramasında ele geçirilen ve Bursa adli emanetinin 2014/4214 sırasında kayıtlı 11.715 TL'nin suçtan elde edildiğine dair yeterli delil bulunmadığı gözetilmeden, iadesi yerine müsaderesine karar verilmesi,  Yasaya aykırı, sanık müdafiinin temyiz itirazları bu nedenle yerinde olduğundan, hükmün BOZULMASINA; ancak bu durumun yeniden yargılama yapılmaksızın CMUK'nın 322. maddesi uyarınca düzeltilmesi mümkün bulunduğundan, hükmün kazanç müsaderesine ilişkin kısmında yer alan “Bursa Adli Emanetinin 2014/4214 sırasında kayıtlı; 1 adet Mühürlü Kapalı Delil Poşeti içerisinde ...'nın ikametlerinde ele geçirilen; 3 adet 200 tl banknot, 32 adet 100 tl banknot, 45 adet 50 tl banknot, 135 adet 20 tl banknot, 186 adet 10 tl banknot, 221 adet 5 tl banknot'un TCK'nun 55/1 maddesi gereğince suçtan elde edilen kazanç olması nedeniyle müsaderesine,” ibaresinin çıkarılması ve yerine “Sanığın ev aramasında ele geçirilen ve Bursa adli emanetinin 2014/4214 sırasında kayıtlı 11.715 TL'nin suçtan elde edildiğine dair yeterli delil bulunmaması nedeniyle sahibine iadesine,” ibaresinin yazılması suretiyle, hükmün DÜZELTİLEREK ONANMASINA,  12/01/2021 tarihinde oy birliği ile karar verildi."
}