{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Kamu Kurum ve Kuruluşlarının Zararına Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Kamu kurum ve kuruluşlarının zararına dolandırıcılık suçundan sanıkların beraatlerine ilişkin hükümler katılan vekili tarafından temyiz edilmekle, dosya incelenerek gereği düşünüldü;  Sanık ...'nin kendisine ait, şikayetçi İETT İşletmeleri Genel Müdürlüğünden maluliyet sonucu aldığı ve toplu taşıma noktalarında ücretsiz geçiş hakkı veren kartını oğlu sanık ...'a verdiği, sanık ...'in de kartı kendisi kullandığı gibi toplu taşıma duraklarında para karşılığında diğer yolculara da kullandırdığı, en son malullük kartını Bağcılar tramvay durağında bir yolcuya kullandırırken yakalandığı, bu usulsüz kullanım sonucu şikayetçi kurumun 1664 TL zarara uğradığı, bu suretle sanıkların üzerine atılı kamu kurum ve kuruluşlarının zararına dolandırıcılık suçunu işlediği iddia edilen olayda; sanıklar savunması, tanık beyanı, tutanaklar, teftiş raporu ile dosya kapsamından, sanık ...'nın kartta kendi fotoğrafının olduğundan oğlunun kullanmasının mümkün olmadığını, atölyelere dikiş diktiğini, boncuk dizdiğini, bu nedenle aldığı işleri yerlerine teslim etmek için metrobüs ve otobüse bindiğini, olay günü elinde paketler olduğu için kartı kendisinin yerine oğlu olan sanık ...'in bastığını, başka bir kadının yardım istemesi üzerine oğlunun kartı ona da bastığını, bu nedenle tutanak tutulduğunu söyleyip üzerine atılı suçu işlemediğini savunduğu, sanık ...'in de annesinin her gün atölyelere gittiğinden kartın alınmasından suç tarihine kadar 469 defa basılmış olmasının normal olduğunu, tutanağın tutulduğu gün annesi ile birlikte olduklarını, annesinin elinde poşetler olduğu için kartı kendisine verdiğini, onun yerine karta bastığını, o sırada üç çocuklu bir bayanın kendisinden yardım istediğini, yardım ettiğini söyleyip suçlamayı kabul etmediği, 09/10/2012 tarihli tutanağın şikayetçi kurumda çalışan istasyon amiri tanık ...'un tespiti olduğu, kolluk görevlilerinin bir tespitinin olmadığı, sanık ...'in annesine ait kartı kullandığına ilişkin başkaca tutanakların olmadığı, kartın 02/01/2012 ile 09/10/2012 tarihine kadar 469 defa kullanıldığı süre zarfında rakamın makul olduğu, malüllük kartının hem bilet gişesine basılıp hem de görevliye gösterilmiş olması karşısında bu kartın gösterildiği hiç bir görevlice kartın usulsüz kullanıldığına dair tutanağın bulunmamış olmasının da sanıkların savunmalarını teyit eder mahiyette olduğu gerekçesiyle sanıkların üzerine atılı suçun işlendiğine dair yeterli delil bulunmadığına yönelik mahkemece verilen beraat hükümlerinde bir isabetsizlik görülmemiştir.  Yapılan yargılama sonunda, isnat edilen suçun işlendiğine dair yeterli delil bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin beraat hükümlerinin kanuna aykırı olduğuna ve eylemlerin suç teşkil ettiğine, eksik incelemeye, delillerin takdirine ilişkin temyiz itirazlarının reddiyle hükümlerin ONANMASINA, 21/01/2021 gününde oy birliğiyle karar verildi."
}