{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beden veya ruh sağlığını bozacak şekilde çocuğun nitelikli cinsel istismarı ve kişiyi hürriyetinden yoksun kılma suçlarından mahkumiyet    İlk derece mahkemesince verilen hükümler temyiz edilmekle başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Mağdurenin soruşturma evresinde verdiği ifadesinde sanık ...'la cinsel ilişkiye girdiklerini belirtmesine rağmen duruşmada sanığın cinsel ilişkiye giremediğini söyleyip, dosyaya sunduğu 15.09.2011 günlü dilekçesinde de aralarında cinsel yönden hiç bir şey olmadığını bildirmesi karşısında, mağdurenin teminiyle olaya ilişkin ayrıntılı beyanı alınarak mevcut çelişkilerin giderilip, bunun mümkün olmaması halinde ifadeler yöntemince irdelenerek hangi beyana neden üstünlük tanındığının karar yerinde gösterilmesi gerektiği nazara alınmadan eksik araştırma ve yetersiz gerekçeyle hükümler kurulması,  Sanık ...'un kovuşturma evresinde mağdurenin reşit olduğunu kendisine söylediği yönündeki savunması, mağdurenin aşamalardaki ifadelerinde sanığa on altı yaşında olduğunu söylediğini beyan etmesi, 07.10.2011 tarihli sosyal inceleme raporunda mağdurenin genel görünümünün yaşından büyük gösterdiğinin belirtilmesi ve tüm dosya içeriği nazara alındığında, sanık hakkında 5237 sayılı TCK’nın 30. maddesinde düzenlenen hata hükümlerinin uygulanması gerektiği gözetilmeden yetersiz gerekçeyle anılan maddenin tatbikine yer olmadığına karar verilmesi,  Sanık ...’ın hükümden sonra 04.10.2020 tarihinde öldüğünün Ulusal Yargı Ağı Bilişim Sistemi (UYAP) aracılığıyla temin edilen nüfus kaydından anlaşılması karşısında, mahkemece bu hususta mahallinde araştırma yapıldıktan sonra 5237 sayılı TCK'nun 64/1 ve 5271 sayılı CMK'nun 223/8. maddeleri uyarınca karar verilmesi lüzumu,  Bozmayı gerektirmiş, sanıklar müdafileri ile katılan mağdurenin temyiz itirazları bu itibarla yerinde görüldüğünden, hükümlerin 5320 sayılı Kanunun 8/1. maddesi gözetilerek 1412 sayılı CMUK'nun 321. maddesi gereğince BOZULMASINA, 18.01.2021 tarihinde oy birliğiyle karar verildi."
}