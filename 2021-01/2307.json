{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Hakaret, görevi yaptırmamak için direnme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Bölge Adliye Mahkemesince verilen hükümler temyiz edilmekle; temyiz edenin sıfatı, başvurunun süresi, kararların niteliği ile temyiz sebebine göre dosya görüşüldü:  A- Sanık hakkında görevi yaptırmamak için direnme suçundan verilen temyiz isteminin reddine yönelik ek kararın temyizinde:  Sanık müdafiine 26/02/2020 tarihinde tebliğ edilen hükmü, CMK’nın 296/2. maddesinde belirlenen yedi günlük süre geçtikten sonra sanık müdafiinin, 06/03/2020 tarihinde temyiz ettiği,  Anlaşıldığından, CMK’nın 296/2. maddesi uyarınca, tebliğnameye uygun olarak sanık ... müdafiinin temyiz isteğinin REDDİNE,  B- Sanık hakkında hakaret suçundan verilen istinaf başvurusunun esastan reddine yönelik kararın temyizinde ise:  Temyiz isteğinin reddi nedenleri bulunmadığından CMK'nın 288 ve 294. maddeleri kapsamında sanık ... müdafiinin belirttiği hukuka aykırılık nedenleri ile CMK’nın 289. maddesinde sayılan kesin hukuka aykırılık halleri de gözetilerek yapılan incelemede;  Gaziantep Bölge Adliye Mahkemesi 17. Ceza Dairesi'nin kararına yönelik sanık müdafiinin temyizinin; müvekkilinin suçsuz olduğuna, beraat etmesi gerektiğine, aksi takdirde de hükmün açıklanmasının geri bırakılması veya erteleme hükümlerinin uygulanması gerektiğine yönelik olduğu,  Kurulan hükümde bozmayı gerektirecek bir hukuka aykırılık bulunmadığından karar hukuka uygun bulunmakla, sanık ... müdafiinin temyiz istemi yerinde görülmediğinden, Gaziantep Bölge Adliye Mahkemesi 17. Ceza Dairesi’nin kararına yönelik temyiz isteminin, tebliğnameye uygun olarak CMK'nın 302/1. maddesi uyarınca ESASTAN REDDİNE,    28/02/2019 tarihinde Resmi Gazete’de yayımlanarak yürürlüğe giren 7165 sayılı Kanun’un 8. maddesi ile değişik 5271 sayılı CMK’nin 304/1. maddesi gereğince dosyanın Bismil 1. Asliye Ceza Mahkemesi'ne, kararın bir örneğinin ise Gaziantep Bölge Adliye Mahkemesi 17. Ceza Dairesi'ne gönderilmek üzere Yargıtay Cumhuriyet Başsavcılığı'na TEVDİİNE, 18/01/2021 tarihinde oy birliğiyle karar verildi."
}