{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında TCK’nın 157/1, 35/1-2, 62, 52/2-4, 53 ve 63. maddeleri gereğince ayrı ayrı mahkumiyet    Dolandırıcılık suçundan sanıkların mahkumiyetine ilişkin hükümler, sanıklar müdafiileri tarafından temyiz edilmekle, dosya incelenerek gereği düşünüldü;  Sanıkların üzerine atılı dolandırıcılık suçunun uzlaştırma kapsamında olması nedeniyle, dosyanın uzlaştırma bürosuna gönderildiği ancak taraflar arasında uzlaşma sağlanamadığı belirlenerek yapılan incelemede,  Sanıklar hakkında suç tarihinde müştekinin işyerine ait telefonu 0507 .... no'lu GSM hattından arayan ve kendisini başkomiser Adnan olarak tanıtan kimliği belirsiz şahsın müştekiye, kimlik bilgileri kullanılarak PKK Terör Örgütü'ne para aktarıldığını, örgüt üyesinin peşinde olduklarını, örgüt üyesinin yakalanmasının an meselesi olduğunu, kendilerine yardımcı olması gerektiğini söyledikten sonra kendisini Cumhuriyet savcısına aktaracağını belirterek telefonu bir başkasına verdiği, bir yandan da şahsın telefonundan polis telsiz sesleri duyulduğu, telefondaki şahsın kendisini savcı... olarak tanıttığı, bu şahsın da müştekiye PKK Terör örgütü üyesini yakalamak üzere olduklarını, banka hesabında parasının olup olmadığını sorduğu, şahsın kendisini yönlendirmesi ile 200.000 TL'sinin olduğunu söylediği, müştekinin HSBC bankasına gittiği, ancak bankadan parayı çekmiş gibi yaptığı, şahsa parayı çektiğini söylediği, müştekinin üzerinde yeğeninin bankaya yatırması için verdiği 47.000 TL ve 3.000 TL'nin olduğu, telefondaki şahsın parayı yeni adliye arkasındaki park içerisinde bulunan çöp bidonuna bırakmasını müştekiye söylediği, müştekinin parayı çöp bidonuna bıraktıktan sonra dolandırıldığını anlayarak durumu bildirmesiyle, çöp bidonunu takibe alan görevlilerce parayı çöp bidonundan alan sanık ... ile onu uzaktan gözetleyerek el kol işaretleri yapan diğer sanıklar ... ve ...’in yakalandıkları, böylece sanıkların eylem ve menfaat birliği içerisinde teşebbüs aşamasında kalan dolandırıcılık suçunu işledikleri iddia olunan somut olayda; sanıkların eyleminin, hükümden sonra 02/12/2016 tarih ve 29906 sayılı Resmi Gazete'de yayımlanarak aynı tarihte yürürlüğe giren 6763 sayılı Kanunun 14. maddesi ile 5237 sayılı TCK'nın 158/1. maddesine eklenen (L) bendi kapsamında öngörülen nitelikli dolandırıcılık suçunu oluşturmasına rağmen, suç tarihinde bu hükmün yürürlükte bulunmaması nedeniyle, sanıkların eyleminin TCK'nın 157/1. maddesinde düzenlenen basit dolandırıcılık suçunu oluşturduğuna dair mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanıklar müdafiilerinin, eksik incelemeye, sübuta, lehe hükümlerin uygulanmadığıına ilişkin ve yerinde görülmeyen sair temyiz itirazlarının reddiyle, hükümlerin ONANMASINA, 28.01.2021 tarihinde oybirliğiyle karar verildi."
}