{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    1-Sanık ...'ün müşteki ...'ın elinden rızası dışında çıkan suça konu çekte müşteki adına sahte ciro yaptıktan sonra kendi cirosunu da oluşturarak çeki kendi borcunu ödemek amacıyla kullanmak suretiyle atılı resmi belgede sahtecilik suçunu işlediği iddia ve kabul edilen kamu davasında, sanığın suçlamaları kabul etmediği, çekin müştekinin elinden rızası dışında çıkmadığını, çeki kendisine müştekinin verdiğini ve bu esnada yanlarında ... ve ...'ın da bulunduğunu, çekteki ... adına olan ciroyu müştekinin bilgi ve rızası ile yaptığını ve çek bedelinin yarısını da müştekinin banka hesabına yatırdığını savunduğu dosya kapsamından anlaşılmakla gerçeğin kuşkuya yer vermeyecek şekilde belirlenmesi bakımından sanığın savunmasında beyan ettiği ... ve ... isimli şahıslar tanık sıfatıyla dinlenerek müştekinin çeki kendi rızasıyla sanığa verip vermediği sorulup, suç tarihinde ...'ın Çan ilçesi Halk Bankası hesabına sanığa ait hesaplardan para yatırılıp yatırılmadığı hususu araştırılarak, yatırılmış olduğunun tespiti halinde bu hususta müştekinin beyanına başvurulduktan sonra sanığın hukuki durumunun takdir ve tayini yerine eksik araştırma ve inceleme ile hüküm verilmesi yasaya aykırı,  2-Kabule göre de;  a)5237 sayılı TCK'nin 53. maddesine ilişkin uygulamanın Anayasa Mahkemesinin 08/10/2015 tarih ve 2014/140 Esas, 2015/85 Karar sayılı iptal kararı ile birlikte yeniden değerlendirilmesinde zorunluluk bulunması,  b)Çekin sanık tarafından son ciranta ...'ye verildiği \"01.09.2013\" olan suç tarihinin gerekçeli karar başlığında \"2013\" şeklinde eksik gösterilmesi,  Bozmayı gerektirmiş, sanık müdafinin temyiz nedenleri bu itibarla yerinde görülmüş olduğundan, 5320 sayılı Kanun’un 8/1. maddesi gereğince uygulanması gereken 1412 sayılı CMUK'nin 321. maddesi uyarınca hükmün BOZULMASINA, sonuç ceza yönünden sanığın kazanılmış hakkının saklı tutulmasına, 26.01.2021 tarihinde oy birliğiyle karar verildi."
}