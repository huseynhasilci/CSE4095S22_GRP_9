{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Basit kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanığın basit kasten yaralama suçundan beraatine dair; Burdur 2. Asliye Ceza Mahkemesinin 07/02/2019 tarih ve 2019/33 Esas, 2019/71 Karar sayılı kararı  2) O yer Cumhuriyet savcısının istinaf başvurusunun kabulü ile yeniden hüküm kurulması suretiyle sanığın basit kasten yaralama suçundan mahkumiyetine dair; Antalya Bölge Adliye Mahkemesi 1. Ceza Dairesinin 26/06/2019 tarih ve 2019/1108 Esas, 2019/1903 Karar sayılı kararı    Antalya Bölge Adliye Mahkemesi 1. Ceza Dairesinin 26.06.2019 tarih ve 2019/1108 Esas, 2019/1903 Karar sayılı kararının sanık tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü;  İlk derece mahkemesince basit kasten yaralama suçundan sanığın beraatine, bölge adliye mahkemesince ise mahkumiyetine karar verildiği, sanık hakkında basit kasten yaralama suçundan verilen kararın türü ve karar tarihi gözetildiğinde, 28.02.2019 tarihli Resmi Gazete’de yayımlanarak yürürlüğe giren 7165 sayılı Kanun ile yeniden düzenlenen 5271 sayılı CMK'nin 286/2-d maddesi uyarınca, ilk defa bölge adliye mahkemesince mahkumiyet kararı verildiğinden, kararın temyiz kanun yoluna tabi olduğu belirlenerek yapılan incelemede;  Sanığın adli sicil kaydında tekerrüre esas Burdur 1. Asliye Ceza Mahkemesinin 10.03.2014 tarih ve 2012/1125 Esas, 2014/277 Karar sayılı ilamı ile konut dokunulmazlığının ihlali suçundan verilen erteli 1 yıl 8 ay hapis cezasına dair mahkumiyet hükmü bulunduğu halde, sanık hakkında tayin olunan cezanın 5237 sayılı TCK'nin 58/6-7. maddeleri gereğince mükerrirlere özgü infaz rejimine göre çektirilmesine karar verilmesi gerektiğinin gözetilmemesi, aleyhe temyiz bulunmadığından bozma nedeni yapılmamıştır.  Antalya Bölge Adliye Mahkemesi 1. Ceza Dairesinin 26.06.2019 tarih ve 2019/1108 Esas, 2019/1903 Karar sayılı mahkumiyet hükmünün tüm dosya kapsamına göre hukuka uygun olduğu anlaşıldığından; sanığın yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Burdur 2. Asliye Ceza Mahkemesine, kararın bir örneğinin ise Antalya Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 20.01.2021 gününde oy birliğiyle karar verildi."
}