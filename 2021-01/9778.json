{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-b maddesi gereğince beraat    2863 sayılı Kanuna aykırılık suçundan sanığın beraatine ilişkin hüküm, katılan vekili tarafından temyiz edilmekle dosya incelenerek gereği düşünüldü:  “15/02/2012 öncesi” olan suç tarihinin gerekçeli karar başlığında yanlış yazılması, mahallinde düzeltilmesi mümkün görülmekle bozma nedeni yapılmamıştır.  İstanbul II Numaralı Kültür ve Tabiat Varlıklarını Koruma Bölge Kurulunun 11/06/2008 tarih ve 1860 sayılı kararı ile 2. grup korunması gerekli kültür varlığı olarak tescil edilen yapıların koruma alanında kalan tescilsiz taşınmazın, 24/11/2010 tarihi itibariyle temyiz dışı sanık ...'a; 15/02/2012 tarihi itibariyle de temyize konu sanık ...'e ait olduğu, 21/02/2012 tarihli yapı tatil zaptı ile tespit edilen projeye aykırı uygulamaların, hangi sanık tarafından yapıldığının ve niteliğinin tespiti amacıyla mahallinde bozma ilamına uygun olarak 2 kez keşif icra edildiği, sanık ...’in aşamalardaki savunmalarında; dava konusu taşınmazı, sıvası bitmiş, camları takılmış, çatısı yapılmış halde satın aldığını beyan ettiği, mahallinde icra edilen keşifteki savunmasında da; satın aldıktan sonra taşınmazda yaptırdığı tamirat ve tadilatların neler olduğunu belirttiği, bahsettiği eylemlerin, yapı tatil zaptına konu eylemler olmadığı, temyiz dışı sanık ...’ın da, 22/09/2017 tarihli keşifteki beyanında; binanın yapımının kendisi döneminde olduğunu, bu hali ile diğer sanık ...’e sattığını belirttiği, keşif neticesinde alınan, inşaat mühendisi, harita- kadastro teknikeri ve arkeolog bilirkişi heyeti raporunda, dava konusu eylemlerin, temyiz dışı sanık ...’ın mülk sahibi olduğu dönemde yapıldığı, sanık ...’in dava konusu uygulamalar ile ilgisinin olmadığı tespit edilen dosya kapsamında,  Bozma ilamına uyularak yapılan yargılama sonunda, yüklenen suçun sanık tarafından işlenmediğinin sabit olduğu, gerekçeleri gösterilerek mahkemece kabul ve takdir kılınmış olduğundan, katılan vekilinin, kararın usul ve yasaya aykırı olduğuna, bozma ilamı gereklerinin yerine getirilmediğine ilişkin temyiz itirazlarının reddiyle, beraate ilişkin hükmün isteme uygun olarak ONANMASINA, 21/01/2021 tarihinde oybirliği ile karar verildi."
}