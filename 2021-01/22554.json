{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Resmi belgede sahtecilik suçundan; TCK'nın 204/1, 43, 53/1. maddeleri ve CMK'nın 326/son maddesi gereğince mahkumiyet,  Nitelikli dolandırıcılık suçundan; TCK'nın 158/1-d, 43, 52, 53/1. maddeleri ve CMK'nın 326/son maddesi gereğince mahkumiyet      Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler sanık tarafından temyiz edilmekle, dosya incelenerek gereği düşüldü;  Sanığın, katılan ...'a ait kimlik fotokopisini ele geçirdiği, üzerine fotoğrafını ekleyerek yeni bir suret edindiği, sahte kimlik suretini kullanarak katılan ... LTD. ŞTİ'den almış olduğu ürünlere karşılık iki farklı tarihte alışveriş sözleşmeleri düzenlediği ve bono verdiği, bunları katılan ... adıyla imzaladığı, hileli hareketlerle zincirleme şekilde haksız menfaat temin ettiği ve resmi belgede sahtecilikte bulunduğu iddia edilen somut olayda; sanık savunması, katılan beyanları, bilirkişi raporları ile diğer deliller ve tüm dosya kapsamına göre sanığın atılı nitelikli dolandırıcılık ve resmi belgede sahtecilik suçlarına ilişkin eylemlerini sabit gören mahkeme kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın herhangi bir gerekçeye dayanmamış yerinde görülmeyen temyiz itirazlarının reddiyle, hükümlerin ONANMASINA, 12/01/2021 tarihinde oybirliğiyle karar verildi."
}