{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 85/1, 62, 50/1-a, 52/4. maddeleri gereğince mahkumiyet    Taksirle öldürme suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  TCK'nın 61/1 ve 22/4. maddelerinde yer alan ölçütlerden olan failin kusuru, yaralanmaların niteliği, meydana gelen zararın ağırlığı, suçun işleniş biçimi ile suçun işlendiği yer ve zaman nazara alınmak suretiyle TCK'nın 3/1. maddesi uyarınca işlenen fiilin ağırlığıyla orantılı olacak şekilde maddede öngörülen alt ve üst sınırlar arasında hakkaniyete uygun bir cezaya hükmolunması gerekirken, sanığın, bir kişinin ölümünden asli kusuru ile sorumlu olduğu somut olayda, sanık hakkında belirlenen temel cezanın asgari hadden uzaklaşılarak belirlenmesi gerektiği gözetilmeyerek, yazılı şekilde hüküm kurularak sanık hakkında eksik cezaya hükmolunması, aleyhe temyiz olmadığından bozma nedeni yapılmamıştır.  ... Kooperatifinin başkanı olan sanık ... ... ile ... Metal PVC Plastik Sanayi İnşaat Nakliyat Temizlik Hizmetleri Ticaret Limited Şirketi sahibi sanık ... ... arasında davaya konu inşaatın \"dış cephe mantolama dış cephe boyama ve merdiven dairesi cam mozaik kaplama\" işinin yapımı konusunda, \"işin kontrolü ve teslim alınması\" başlıklı maddede, iş sahibinin, işin kontrolünü veya başka kişi veya kurumlara yaptırmakta serbest olduğu belirtilen sözleşmeyi 19.01.2013 tarihinde imzaladıkları, olay günü sözleşmeye konu inşaatın 8. katında mantolama işi yapmakta olan ...’ın yaklaşık 23 metre yükseklikten düşerek ölmesi şeklinde gerçekleşen olayda, kolluk kuvvetleri tarafından 30.10.2013 tarihli tutanakta, sanık ... hakkında yapılan sosyal ekonomik durum araştırmasında, sanığın ... Yapı İnşaat firmasının sahibi olduğunun tespit edildiği, sanık ... ile sanık ... arasında işin devri konusunda yazılı bir anlaşmanın bulunmadığı, tüm dosya kapsamından işin yapımını birlikte üstlendiklerinin kabulü ile mahkemece sanık hakkında kurulan hükümde bir isabetsizlik görülmemekle,  Bozma ilamına uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın bir nedene dayanmayan temyiz itirazlarının reddi ile hükmün isteme uygun olarak ONANMASINA, 13.01.2021 tarihinde oybirliğiyle karar verildi."
}