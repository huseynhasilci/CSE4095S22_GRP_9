{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-e maddesi gereğince beraat    Dolandırıcılık suçundan sanığın beraatine ilişkin hüküm O yer Cumhuriyet savcısı tarafından temyiz edilmekle, dosya incelenerek gereği düşünüldü:  Sanığın katılana ait iş yerine geldiği, katılandan 2 torba alçı aldığı, alışverişin karşılığı olan 16 TL’yi ödemek için cebinde bulunan 100 TL’yi katılana göstererek ‘’1 lira daha vereyim sen 85 lira ver.‘’ dediği, katılanın kasadan 85 TL aldığı esnada katılanın dalgınlığından da faydalanmak suretiyle 100 TL parayı cebine koyduğu, katılanın 100 TL’yi vermediğini söylemesine rağmen verdiğini iddia ederek katılandan 85 TL parayı alarak iş yerinden ayrıldığı, bu suretle sanığın üzerine atılı suçu işlediğinin iddia edildiği somut olayda;sanık savunması, katılan beyanı, kamera kayıtları ve tüm dosya kapsamından,suçun sanık tarafından işlendiği sabit olmakla; eylemin 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanun'un 34. maddesi ile 5271 sayılı CMK'nın 253. ve 254. maddeleri gereğince uzlaştırmaya tabi olan TCK'nın 157/1 maddesindeki dolandırıcılık suçunu oluşturduğu gözetilmeksizin delillerin takdirinde hataya düşülerek sanığın mahkumiyeti yerine yazılı şekilde hüküm tesisi,  Bozmayı gerektirmiş, O yer Cumhuriyet savcısının temyiz itirazları bu itibarla yerinde görülmüş olduğundan, hükmün bu nedenle 5320 sayılı Kanun'un 8. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 20/01/2021 tarihinde oy birliğiyle karar verildi."
}