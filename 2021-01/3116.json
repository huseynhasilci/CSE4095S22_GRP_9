{
    "Dairesi": "7.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 5607 sayılı Kaçakçılıkla Mücadele Kanunu'na muhalefet suçundan sanık ...'in, anılan Kanun’un 3/5, 5237 sayılı Türk Ceza Kanunu’nun 62 ve 52/2. maddeleri uyarınca 5 ay hapis ve 80,00 Türk lirası adlî para cezası ile cezalandırılmasına, 5271 sayılı Ceza Muhakemesi Kanunu'nun 231. maddesi gereğince hükmün açıklanmasının geri bırakılmasına dair Gaziantep 1. Asliye Ceza Mahkemesi'nin 29/11/2011 tarihli ve 2011/913 esas, 2011/1326 sayılı kararının 11/01/2012 tarihinde kesinleşmesini müteakip, sanığın denetim süresi içerisinde 22/06/2012 tarihinde işlediği kasıtlı bir suçtan mahkûm edildiğinin ihbar edilmesi üzerine, hükmün açıklanmasının geri bırakılmasına ilişkin 29/11/2011 tarihli kararın usulüne uygun kesinleşmediğinden bahisle hükmün açıklanmasına yer olmadığına ilişkin Gaziantep 1. Asliye Ceza Mahkemesi'nin 15/05/2018 tarihli ve 2018/41 esas, 2018/327 sayılı kararına karşı yapılan itirazın kabulü ile hükmün açıklanmasının geri bırakılması kararının kaldırılmasına ilişkin Gaziantep 6. Ağır Ceza Mahkemesi'nin bila tarihli ve 2020/534 değişik iş sayılı kararı aleyhine Yüksek Adalet Bakanlığı'ndan verilen 22/10/2020 tarihli kanun yararına bozma istemini içeren dava dosyası Yargıtay Cumhuriyet Başsavcılığı'nın 11/11/2020 tarihli ve KYB. 2020/99263 sayılı ihbarnamesi ile daireye verilmekle okundu.  Mezkür ihbarnamede;  Dosya kapsamına göre, adı geçen sanık hakkında kurulan hükmün açıklanmasının geri bırakılmasına dair Gaziantep 1. Asliye Ceza Mahkemesi'nin 29/11/2011 tarihli kararının denetim süresi içerisinde sanığın işlediği kasıtlı bir suçtan mahkûm edildiğinin ihbar edilmesini takiben, hükmün açıklanmasına yer olmadığına ilişkin Gaziantep 1. Asliye Ceza Mahkemesi'nin 15/05/2018 tarihli ve 2018/41 esas, 2018/327 sayılı kararına karşı yapılan itiraz üzerine, mercii tarafından Gaziantep 1. Asliye Ceza Mahkemesi'nin 15/05/2018 tarihli kararına yönelik inceleme yapılarak karar verilmesi gerekirken, itiraz edilmeden kesinleştiği anlaşılan Gaziantep 1. Asliye Ceza Mahkemesi'nin 29/11/2011 tarihli ve 2011/9113 Esas, 2011/1326 sayılı kararının kaldırılmasına karar verilmesinde isabet görülmemiş ve 5271 sayılı Ceza Muhakemesi Kanunu'nun 309. maddesi uyarınca anılan kararın bozulması lüzumu kanun yararına bozmaya atfen ihbar olunmuş bulunmakla Türk Milleti adına gereği görüşülüp düşünüldü;  Gaziantap 1. Asliye Ceza Mahkemesi'nin 2018/41 Esas, 2018/327 Karar sayılı dava dosyasının temelinin Gaziantep 1. Asliye Ceza Mahkemesi'nin 2011/913, Esas 2011/1326 Karar sayılı dosyası olduğundan Gaziantep 6. Ağır Ceza Mahkemesi'nin 2020/534 D. İş sayılı kararına yönelik Yargıtay Cumhuriyet Başsavcılığı'nın kanun yararına bozma istemine dayanan ihbarname içeriği yerinde görülmediğinden CMK'nun 309. maddesi gereğince kanun yararına bozulmasına dair talebin REDDİNE, 18/01/2021 tarihinde oy birliğiyle karar verildi."
}