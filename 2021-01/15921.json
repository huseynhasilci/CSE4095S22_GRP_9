{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Sanığın nitelikli dolandırıcılık suçundan beraatine ilişkin hüküm katılan vekili tarafından temyiz edilmekle dosya incelenerek gereği düşünüldü:  Sanık ...'nın mesul müdürü olduğu Özel Tıp merkezinde emniyet mensubu olarak çalışanların yakınlarının tedavileri nedeniyle başvurdukları sırada yapılmayan tetkik ve tahlileri yapılmış gibi göstererek reçete ve fatura düzenlediği, Ankara Emniyet Müdürlüğüne fatura edilen sağlık giderlerinin içinde toplam 378,86 TL’nin yapılmayan muayene ve tetkiklere ait olduğu, bu faturalar karşılığında her hangi bir ödeme yapılmadığı, sanığın bu şekilde üzerine atılı suçu işlediği iddia olunan somut olayda;  Sanık savunması, katılan beyanı, tanık anlatımları ve tüm dosya kapsamı birlikte değerlendirildiğinde sanığın mesul müdürü olduğu tıp merkezinin bir yıl içinde binlerce fatura düzenlendiği, bu faturaların içinde sadece dört adet faturada yapılmayan tetkiklerin bulunduğu, suça konu faturaların meblağı dikkate alınarak maddi hata dışında sanığın kamu kurum ve kuruluşunu dolandırmak kastı ile hareket ettiğine dair kastının bulunmadığı gerekçesine dayanan beraat hükmünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin sanığın üzerine atılı suçun sübut bulduğuna ilişkin yerinde görülmeyen temyiz itirazlarının reddi ile hükmün ONANMASINA, 26/01/2021 tarihinde oy birliğiyle karar verildi."
}