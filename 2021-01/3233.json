{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Nitelikli dolandırıcılık ve resmi belgede sahtecilik suçundan sanığın beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Sanık tarafından işletilen .... Eczanesi’nde katılan ... tarafından yapılan denetim ve kontroller sırasında; - .... adına düzenlenmiş 29/09/2012 tarih ve 4089080 işlem ve 9512 protokol nolu sağlık kurulu raporu ile .... adına düzenlenmiş 19/02/2010 tarih ve 278199 işlem nolu ilaç kullanım raporunun da tanı kısmında tahrifat yapılıp, sanık tarafından aslı gibidir onaylarının yapıldığı, sanığın akabinde katılan kuruma fatura ederek, haksız menfaat temin ettiği ve böylece nitelikli dolandırıcılık ve resmi belgede suçunu işlediği iddia edilen olayda; sanık savunmaları, tanık beyanları, Sakarya Üniversitesi Eğitim ve Araştırma Hastanesin ile Bilge Hastanesi Başhekimliği’nin cevabi yazıları ile ekleri ve dosya kapsamına göre;tanı kısmında tahrifat yapılan raporlar ile gerçek raporlar arasında sadece teşhisler yönünden farklılık olduğu, rapora dayalı ilaçların her iki raporda da aynı olduğu, bu kapsamda sanığın tahrifat yapılmasında maddi bir yararının da bulunmadığı anlaşılmakla; sanık hakkında verilen beraat hükümlerinde bir isabetsizlik görülmemiştir.  Yapılan yargılama sonunda, yüklenen suçların sanık tarafından işlendiğinin sabit olmadığı gerekçe gösterilerek mahkemece kabul ve takdir kılınmış olduğundan, katılan vekilinin, beraat hükmünün kanuna aykırı olduğuna ve eylemin suç teşkil ettiğine ilişkin temyiz itirazlarının reddiyle hükümlerin ONANMASINA, 18/01/2021 tarihinde oybirliğiyle karar verildi."
}