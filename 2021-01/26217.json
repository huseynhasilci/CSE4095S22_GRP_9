{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Bilişim Sistemlerinin Araç Olarak Kullanılması Suretiyle Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Bilişim sistemlerinin araç olarak kullanılması suretiyle dolandırıcılık suçundan sanığın beraatine ilişkin hüküm o yer Cumhuriyet Savcısı tarafından temyiz edilmekle, dosya incelenerek gereği düşünüldü;  Katılanın, sahibinden.com isimli internet sitesinde gördüğü Samsung Note 4 marka model cep telefonu ilanı üzerine ilandaki sanık ... üzerine kayıtlı görünen telefonu aradığı ve kendisini .... olarak tanıtan kişiyle görüşüp 1500 TL bedel karşılığı anlaştıkları, parayı temyiz dışı sanık ...'nin hesap numarasına yatırdığı, ancak telefonun gönderilmediği, bu suretle sanığın temyiz dışı sanıkla beraber iştirak halinde üzerine atılı bilişim sistemlerinin araç olarak kullanılması suretiyle dolandırıcılık suçunu işlediği iddia edilen olayda; sanıklar savunması, katılan beyanı, para gönderme makbuzu, mesajlaşma tutanağı, iletişim tespiti ile dosya kapsamından sanığın, kendi adına kayıtlı ilanda belirtilen telefon hattını eşi olan temyiz dışı sanık ...'nin kullandığı ve suça konu olayda sanığın üzerine atılı suçun işlendiğine dair yeterli delil bulunmadığına yönelik mahkemece verilen beraat hükmünde bir isabetsizlik görülmemiştir.  Yapılan yargılama sonunda, isnat edilen suçun işlendiğine dair yeterli delil bulunmadığı gerekçe gösterilerek mahkemece kabul ve takdir kılınmış olduğundan, o yer Cumhuriyet Savcısının beraat hükmünün kanuna aykırı olduğuna ve eylemin suç teşkil ettiğine ilişkin temyiz itirazlarının reddiyle hükmün ONANMASINA, 14/01/2021 gününde oy birliğiyle karar verildi."
}