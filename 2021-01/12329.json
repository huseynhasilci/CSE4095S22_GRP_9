{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hakaret, Kamu malına zarar verme, Tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  5271 sayılı CMK'nın 260. maddesinin birinci fıkrasına göre “katılan sıfatını alabilecek surette suçtan zarar görmüş bulunan” konumunda olan İçişleri Bakanlığı’nın, gerekçeli kararın temyizi üzerine şikayetçi olduğu ve suçtan zarar gören kurum vekilinin temyiz dilekçesinin sanık hakkında kamu malına zarar verme suçundan kurulan hükme yönelik olarak katılma talebi niteliğinde olduğu anlaşılmakla, CMK'nın 237/1. maddesi uyarınca suçtan zarar görenin katılma talebinin kabulüne karar verilmekle, katılan vekilinin temyiz isteminin mala zarar verme suçuna yönelik olduğu belirlenerek yapılan incelemede;  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hakimin takdirine göre; tehdit ve mala zarar verme suçlarının sanık tarafından işlendiğini kabulde usul ve yasaya aykırılık bulunmadığı anlaşılmış, diğer temyiz itirazları da yerinde görülmemiştir.  Ancak;  1-Sanığın mağdur ve müştekilere yönelik ''bunun hesabını sizden tek tek soracağım, bunun karşılığını ödeyeceksiniz, beni buradan çıkarın lan, buradan çıkınca bunun hesabını soracağım, benim dayım savcı, hepinizle uğraşacağım, görüşeceğiz, o...çocuğu olayım sizinle uğraşacağım, ben Bozyaka çocuğuyum, hepinizi sürdüreceğim, adam mısınız lan siz, hepinizle görüşeceğim, benim adım sado, hepinizi biliyorum, hepinizin adresini öğrenip görüşeceğim’’sözleri ile ifadesini bulan TCK’nın 106/1, 2. cümlesine girmesine rağmen yazılı şekilde karar verilerek fazla ceza tayini,  2-Kendisini vekille temsil ettiren katılan lehine karar tarihinde yürürlükte bulunan Avukatlık Asgari Ücret Tarifesi'nin 14/1 maddesi gereğince maktu vekalet ücretine hükmedilmesi zorunluluğu,  3-Sanığın suç tarihinden 2 gün sonra zararı gidermek için karakola gitmesi ancak görevlilerin zararı almaması nedeni ile zararı gideremediği, kovuşturma aşamasında mahkemenin talimatı gereği zararın görevliler tarafından alındığı görülerek, sanık hakkında mala zarar verme suçunda TCK’nın 168/1 maddesi uygulanması gerekirken yazılı şeklide karar verilmesi,  4-Sanığın mağdur ve müştekilere yönelik sarfettiği sözlerin bir bütün olarak değerlendirildiğinde tehdit suçunu oluşturması nedeniyle sanık hakkında hakaret suçundan beraat kararı verilmesi yerine yazılı şekilde mahkumiyet kararı verilmesi,  Bozmayı gerektirmiş, sanık ile katılan vekilinin temyiz itirazları bu itibarla yerinde görülmüş olduğundan hükmün CMUK'un 321. maddesi gereğince tebliğnameye kısmen uygun olarak BOZULMASINA, sanık hakkında tehdit suçu yönünden 5320 sayılı Yasanın 8/1. maddesi aracılığıyla 1412 sayılı CMUK'nun 326/son maddesinin gözetilmesine, 25/01/2021 gününde oy birliğiyle karar verildi."
}