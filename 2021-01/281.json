{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 85/1, 62/1. maddeleri uyarınca mahkumiyet    Taksirle öldürme suçundan sanığın mahkumiyetine ilişkin hüküm, sanık müdafii ve mahalli Cumhuriyet savcısı tarafından temyiz edilmekle, dosya incelenerek gereği düşünüldü:  ...'in 2013 yılı Mayıs ayından itibaren sanık ...'ın yanında çalışmaya başladığı, olay günü Marmaris ilçesi Bayır köyünde bulunan ...'a ait evin elektrik işlerini yapmak amacıyla ..., ... ve ...'in birlikte gittikleri, ...'in ev ile elektrik direği arasındaki kabloyu germek için elektrik direğine çıktığı, elektrik çarpması sonucunda elektrik direğinden düştüğü, sanığın savunmasında elektrik direğinin belli bir yüksekliğine kadar çıkıp, kabloyu o şekilde kurduklarını, ancak ölenin direğin en tepesine kadar çıktığı için akıma kapıldığını beyan ettiği, tanık ...'in de ifadesinde sanığın kendilerine direğin beline kadar çıkmalarını ve hattı bırakmalarını söylediğini beyan ettiği, elektrik mühendisi... tarafından düzenlenen raporda elektrik tesisatçısının bir eve elektrik tesisatı döşerken, evden enerji alacağı direğin üst noktasına gelecek kadar kabloyu yerde hazırlayıp, kablonun ev tarafındaki bağlantısını yapacağını, direğin alt kısımından 2 metre yukarısına kadar kabloyu gerdirip bırakacağını, direğin üstüne kablonun gerdirilmesi ve enerji hattına bağlantısının yapılmasının elektrik dağıtım şirketine ait olduğu, alınan iş sağlığı ve güvenliği uzmanı üçlü bilirkişiden alınan raporda da belirtildiği üzere; olayın elektrik hattındaki akımın kesilmeden çalışma yapılmasından kaynaklı olarak meydana geldiği, hattaki akımın kesilmesinin de işveren olarak sanığın gözetiminde olduğu, ayrıca elektrik tellerindeki gerginliği sağlama işinin de elektrik şirketinin görevi olduğu, işverenin elektrik olan hatta çalışanını standartlara uygun olmayan elektrik direğinde görevlendirmekle hatalı/tedbirsiz ve kusurlu davrandığı, ayrıca işin çok tehlikeli işler kapsamında olup, işçisini işin riskleri konusunda bilgilendirmemiş ve güvenli çalışma koşulları hakkında iş sağlığı, güvenliği eğitimi verilmesini de sağlamayan sanık ... ...’ın asli kusurlu olduğu anlaşılmakla, mahkemenin kabul ve takdirinde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafinin ve mahalli Cumhuriyet savcısının ceza miktarına ilişkin temyiz itirazının reddi ile hükmün isteme uygun olarak ONANMASINA, 11.01.2021 tarihinde oy birliğiyle karar verildi."
}