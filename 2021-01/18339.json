{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 1072 Sayılı Kanuna Aykırılık, Kumar Oynanması İçin Yer Ve İmkan Sağlama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet      Yerel Mahkemece verilen hükümler temyiz edilmekle; başvurunun süresi, kararın niteliği ve suç tarihi ile o yer Cumhuriyet Savcısının temyiz talebinin; sanıklar ... ve ... hakkındaki 1072 sayılı Kanuna aykırılık ve kumar oynanması için yer ve imkan sağlama suçlarından verilen mahkumiyet kararlarına, sanık ... hakkında ise yalnızca 1072 sayılı Kanuna aykırılık suçundan verilen mahkumiyet kararına yönelik olduğu, sanık ... hakkında kumar oynanması için yer ve imkan sağlama suçundan verilen mahkumiyet kararının temyiz kapsamında bulunmadığı anlaşılmakla, dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanıklar ... ve ...' un 1072 sayılı Kanun kapsamında bulunan tombala makinasının maliki, zilyedi ya da işleteni olduğuna dair dosya içerisinde delil bulunmadığı, sanıkların olay yerinde bulunuş amacı ve faaliyetlerinin kumar oynanması için yer ve imkan sağlama suçuna ilişkin olduğunun anlaşılması karşısında, 1072 sayılı Kanun’a muhalefet suçu bakımından anılan sanıkların beraatları yerine mahkumiyetlerine karar verilmesi,  Kabule göre ise;  1-Mahkemece, 11.05.2015 tarihli 4. celsede, sanıklardan ... hakkında yakalama emri düzenlenmesine ve duruşma gününün 16.09.2015 tarihine bırakılmasına karar verilmesine karşın, sanık ...' un 08.07.2015 tarihinde yakalanması üzerine, belirlenen duruşma gününden önce sanıklar haberdar edilmeden olağanüstü celse açılarak CMK'nin 196. maddesine aykırı olarak sanıklar ... ve ...' ın yokluğunda yargılamaya devamla mahkumiyetine karar verilmesi suretiyle savunma hakkının kısıtlanması,  2-Her ne kadar CMK' nin 251/8. maddesi uyarınca, basit yargılama usulünün, bu kapsama giren bir suçun, kapsama girmeyen başka bir suçla birlikte işlenmiş olması hâlinde uygulanmayacağı hüküm altına alınmış ise de, sanık ... hakkında 1072 sayılı Kanuna aykırılık suçundan beraat kararı verilmesi gerektiği anlaşılmakla, 6763 sayılı Kanunun 19. maddesiyle yapılan değişiklik öncesindeki hali ile kumar oynanması için yer ve imkan sağlama suçu bakımından;  Dairemizin 28.09.2020 tarihli 2020/1515 E. 2020/11589 K. sayılı kararında gerekçeleri belirtildiği üzere;  Basit yargılama usulüne dair esasları düzenleyen CMK'nin 251/3. maddesinin sadece bir usul hükmü olmadığı, aynı zamanda maddi ceza hukukuna dair bir hüküm olduğu, bu nedenle basit yargılama usulünün yürürlük tarihini gösteren Geçici 5/(1)-d. maddesinde yazılı \"hükme bağlanmış veya kesinleşmiş dosyalar yönünden\" kısmının Anayasa ve uluslararası sözleşme metinlerinde düzenlenen \"suç ve cezaların kanuniliği\" ve \"lehe kanun\" ilkelerine aykırı olduğu, Anayasa'ya ve tarafı olduğumuz temel haklara dair uluslararası sözleşmelere (ve özellikle AİHS'ye) aykırı bu durumun Yüksek Yargıtay tarafından dikkate alınması gerektiği anlaşılmakla,  Mahkemece sanık lehine sonuç doğurabilecek nitelikteki \"basit yargılama usulünün\" uygulanma şartları yönünden sanığın hukuki durumunun yeniden değerlendirilmesi zorunluluğu,  3-TCK'nin 52/4. maddesi gereğince ödenmeyen adli para cezasının infaz aşamasında hapis cezasına çevrilebileceğinin ihtarı ile yetinilmesi gerekirken adli para cezasının ödenmemesi halinde hapis cezasına çevrilmesine karar verilmesi suretiyle infazda yetkinin kısıtlanması,  4-Gerekçeli karar başlığında suç tarihinin hatalı gösterilmesi,  Bozmayı gerektirmiş ve o yer Cumhuriyet savcısı ile sanık ...' ın temyiz nedenleri bu itibarla yerinde görüldüğünden, HÜKÜMLERİN, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca, tebliğnameye kısmen uygun olarak, BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 27/01/2021 tarihinde oy birliğiyle karar verildi."
}