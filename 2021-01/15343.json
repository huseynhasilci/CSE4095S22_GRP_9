{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Sanık ... hakkında yapılan duruşma sonunda; hırsızlık suçundan mahkumiyetine ilişkin Antalya 2. Asliye Ceza Mahkemesince verilen22.01.2013 tarih, 2010/642 Esas- 2013/34 Karar sayılı hükmün sanık ve o yer Cumhuriyet Savcısı tarafından temyizi üzerine Dairemizin 15.10.2014 tarih ve 2014/9628 Esas - 2014/28214 Karar sayılı ilamı ile hükmün düzelterek onanması kararına karşı, Yargıtay Cumhuriyet Başsavcılığının 14.12.2020 tarih ve 2020/105305 sayılı yazısı ile, başka suçtan Antalya E Tipi Kapalı Ceza İnfaz Kurumunda tutuklu olan ve duruşmalardan vareste tutulmaya dair bir talebi de bulunmayan sanığın kısa kararın okunduğu oturuma getirtilmeyerek savunma hakkının kısıtlanması suretiyle 5271 sayılı CMK'nın 196. maddesine aykırı davranılması nedeniyle itirazda bulunulması üzerine itirazla ilgili yeniden değerlendirme yapılmak üzerine dosya Dairemize gönderilmekle okunarak gereği görüşülüp düşünüldü:    TÜRK MİLLETİ ADINA    Yargıtay Cumhuriyet Başsavcılığının 14.12.2020 tarih ve 2020/105305 sayılı itiraz istemi yerinde görülmüş olduğundan Dairemizin 15.10.2014 tarih ve 2014/9628 E- 2014/28214 K sayılı düzelterek onama kararı kaldırılarak yeniden yapılan incelemede ;  Sanığın hüküm tarihinde aynı yargı çevresi içerisinde bulunan Antalya E tipi Ceza infaz kurumunda başka bir suçtan hükümlü olduğu, sanığa duruşmadan bağışık tutulmak isteyip istemediği sorulmadan ve bu hususta bir karar alınmadan hükmün açıklandığı son oturumda hazır bulundurulmadan hükümlülüğüne karar verilmesi suretiyle 5271 sayılı CMK'nın 196. maddesine aykırı davranılarak savunma hakkının kısıtlanması,  Bozmayı gerektirmiş, sanığın temyiz itirazı bu itibarla yerinde görülmüş olduğundan, sair yönleri incelenmeksizin hükmün açıklanan nedenlerle tebliğnameye uygun olarak BOZULMASINA, 26.01.2021 tarihinde oy birliği ile karar verildi."
}