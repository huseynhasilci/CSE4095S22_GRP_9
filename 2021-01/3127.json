{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : SAKARYA Bölge Adliye Mahkemesi 3. Ceza Dairesi   Hükümler : 1- Mahkûmiyet: Kocaeli 1. Ağır Ceza Mahkemesinin 06/11/2019 tarih ve 2018/49 esas 2019/408 sayılı kararı  2- İlk derece mahkemesi hükmü kaldırılarak mahkûmiyet: Sakarya Bölge Adliye Mahkemesi 3. Ceza Dairesinin 02/06/2020 tarih ve 2020/660 esas 2020/892 sayılı kararı    Bölge Adliye Mahkemesince verilen hüküm temyiz edenin sıfatı, başvurusunun süresi, kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ :  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınarak, sanık müdafiinin temyiz dilekçesinde belirttiği temyiz sebeplerinin hükmün hukuki yönüne ilişkin olduğu değerlendirilerek,  CMK'nın 217. maddesine göre duruşmada tartışılmayan delil hükme esas alınamayacağından; kullanıcı tanık ...'ın 12.10.2017 tarihinde yakalanmasına ilişkin olay tutanağı ile 12.10.2017 tarihinde kollukta alınan ifadesi, kullanıcı tanık ...'nin 21.10.2017 tarihinde yakalanmasına ilişkin olay tutanağı ile 21.10.2017 tarihinde kollukta alınan ifadesi, sanığın, tanıklar ..., ... ve ... ile mesajlaşmalarına ilişkin tapelerin duruşmada okunup sanığın beyanlarının alınmadığı anlaşılmakla, yukarıda belirtilen belgeler ve sanığın mesajlaşmalarına ilişkin tapelerin duruşmada okunup diyeceklerinin sorulması, mesajlaşmaların somut olay ve olgularla örtüşüp örtüşmediğinin ayrı ayrı irdelenip değerlendirilmesi, suç konusu uyuşturucu maddelerin satışında motosikletin ve iletişimin dinlenmesine konu telefonun tanık ... tarafından kullanıldığı yönünde tanık ...'ın beyanı, sanık savunmaları ve tüm dosya kapsamına göre tanık ... hakkında Cumhuriyet Başsavcılığına suç duyurusunda bulunularak sonucuna göre sanığın hukuki durumunun tayin ve takdiri gerekirken eksik araştırma ile hüküm kurulması,  Kanuna aykırı, sanık müdafiinin temyiz itirazları bu nedenle yerinde olduğundan CMK'nın 302/2. maddesi uyarınca hükmün BOZULMASINA; hükmolunan cezaya, tutuklulukta geçen sürelere ve bozma nedenine göre sanık hakkındaki salıverilme isteğinin reddine,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Kocaeli 1. Ağır Ceza Mahkemesine, kararın bir örneğinin Sakarya Bölge Adliye Mahkemesi 3. Ceza Dairesine gönderilmesine, 18/01/2021 tarihinde oy birliği ile karar verildi."
}