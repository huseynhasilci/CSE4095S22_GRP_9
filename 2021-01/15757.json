{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taksirle yaralama suçundan suça sürüklenen çocuk ...'un 5237 sayılı Türk Ceza Kanununun 89/1, 31/3, 62/1 ve 52/2. maddeleri uyarınca 1.320,00 Türk lirası adli para cezası ile cezalandırılmasına, katılanın zararı karşılanmadığından bahisle hükmün açıklanmasının geri bırakılmasına yer olmadığına dair Bafra 2. Asliye Ceza Mahkemesinin 01/10/2019 tarihli ve 2018/131 esas, 2019/1389 sayılı kararını kapsayan dosya incelendi.  Dosya kapsamına göre, suça sürüklenen çocuk hakkında katılanın zararının karşılanmadığından bahisle hükmün açıklanmasının geri bırakılmasına yer olmadığına ilişkin karar verilmiş ise de; hükmün açıklanmasının geri bırakılmasına karar verilebilmesinin şartlarından olan 5271 sayılı Kanunun 230/6-c maddesinde yer alan \"Suçun işlenmesiyle mağdurun veya kamunun uğradığı zararın, aynen iade, suçtan önceki hale getirme veya tazmin suretiyle tamamen giderilmesi, gerekir.\" şeklindeki düzenleme nazara alındığında, mahkemesince somut bir zarar tespiti yapılması amacıyla katılandan da sorulmak suretiyle basit bir araştırma ile katılanın zararının tespit edilerek, zararın giderilmesi amacıyla sanığa makul bir süre verilmesini müteakip, oluşacak sonuca göre hükmün açıklanmasının geri bırakılıp bırakılmayacağı hususunun değerlendirilmesi gerektiği gözetilmeden, yazılı şekilde karar verilmesinde isabet görülmediğinden bahisle, 5271 Sayılı Ceza Muhakemesi Kanununun 309. maddesi uyarınca anılan kararın bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 24/06/2020 gün ve 94660652-105-55-6825-2020-Kyb sayılı kanun yararına bozma talebine atfen, Yargıtay Cumhuriyet Başsavcılığının 03/07/2020 gün ve 2020/56307 sayılı ihbarnamesi ile daireye ihbar ve dava evrakı tevdi kılınmakla;  Dosya incelenerek gereği düşünüldü:  Suça sürüklenen çocuğun üzerine atılı TCK’nın 89/1. maddesinde düzenlenen suçun uzlaşma kapsamında olması nedeniyle dosyanın uzlaştırma işlemleri için uzlaştırmacıya tevdiinin ardından uzlaştırmacı tarafından yapılan görüşmede katılanın, suça sürüklenen çocuğun motorsikletindeki zararı gidermeyi kabul etmediğinden uzlaşmak istemediğine yönelik beyanda bulunduğu, katılanın motorsikletinde meydana gelen zararı 1.100 TL’lik fatura ile belgelediği ancak; suça sürüklenen çocuk tarafından adli soruşturmanın başladığı tarihten hüküm tarihine kadar geçen süre içerisinde zararı giderme konusunda çabası ve dosyaya yansıyan bir iradesinin bulunmadığı dikkate alındığında, bir fayda sağlamayacağı ve yargılamayı gereksiz yere uzatacağından mahkemenin suça sürüklenen çocuğun zarar gidermediğinden bahisle hakkında hükmün açıklanmasına dair hükümlerin uygulanmasına yer olmadığına şeklindeki kabul ve takdirinde isabetsizlik görülmediğinden,  Kanun yararına bozma talebine dayanılarak düzenlenen ihbarnamedeki bozma isteği incelenen dosya kapsamına nazaran yerinde görülmediğinden, Bafra 2. Asliye Ceza Mahkemesinin 01/10/2019 tarihli ve 2018/131 esas, 2019/1389 sayılı kararına yönelik kanun yararına bozma talebinin CMK'nın 309. maddesi uyarınca REDDİNE, müteakip işlemlerin mahallinde yapılmasına, dosyanın mahalline gönderilmesi için Yargıtay Cumhuriyet Başsavcılığına TEVDİİNE, 26/01/2021 tarihinde oybirliğiyle karar verildi."
}