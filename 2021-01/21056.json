{
    "Dairesi": "11.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Viranşehir 1. Asliye Hukuk Mahkemesi'nce verilen 11.04.2019 gün ve 2017/594 E. - 2019/290 K. sayılı kararı onayan Daire'nin 20.02.2020 gün ve 2019/3104 E. - 2020/560 K. sayılı kararı aleyhinde davalı vekili tarafından karar düzeltilmesi isteğinde bulunulmuş ve karar düzeltme dilekçesinin süresi içinde verildiği de anlaşılmış olmakla, dosya için düzenlenen rapor dinlenildikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra gereği konuşulup düşünüldü:  Davacı vekili, davacının avalist, davalının lehdar olarak yer aldığı 300.000.000.000 TL bedelli bir adet bonoya dayalı olarak, davalı tarafından davacı aleyhine takip başlatılmış ise de, bonodaki imzanın davacıya ait olmadığı gibi, bono düzenleme tarihinde ileri derecede yaşlı olup fiil ehliyetinin de bulunmadığını, hile ile bu bononun düzenlendiğini, girişilen takip sonrasında davacıya ait taşınmazların satışa çıkarılarak davalı alacağına mahsuben satıldığını belirterek, davacının bono nedeniyle borçlu olmadığının tespitini talep ve dava etmiştir.  Davalı vekili, davanın reddini istemiştir.  Mahkemece, bozma ilamına uyularak yapılan yargılamaya göre; davanın kabulüne, 15.07.2005 tarihli bonodan kaynaklı borçlu kefil ... mirasçılarının borçlu olmadığının tespitine dair verilen kararın davalı vekilince temyizi üzerine karar Yargıtay (Kapatılan) 19. Hukuk Dairesi'nce onanmıştır.  Davalı vekili, bu kez karar düzeltme isteminde bulunmuştur.  Yargıtay ilamında benimsenen gerektirici sebeplere göre, davalı vekilinin HUMK 440. maddesinde sayılan hallerden hiçbirini ihtiva etmeyen karar düzeltme isteğinin reddi gerekir.  SONUÇ: Yukarıda açıklanan nedenlerden dolayı, davalı vekilinin karar düzeltme isteğinin HUMK 442. maddesi gereğince REDDİNE, aşağıda yazılı bakiye 10,30 TL karar düzeltme harcının ve 3506 sayılı Yasa ile değiştirilen HUMK 442/3. maddesi hükmü uyarınca takdiren 520,95 TL para cezasının karar düzeltilmesini isteyen davalıdan alınarak Hazine'ye gelir kaydedilmesine, 28.01.2021 tarihinde oybirliğiyle karar verildi."
}