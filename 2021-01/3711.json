{
    "Dairesi": "17.Hukuk Dairesi",
    "Mahkemesi": "Asliye Hukuk Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  ...    Taraflar arasındaki tazminat davasının yapılan yargılaması sonunda; kararda yazılı nedenlerden dolayı asıl ve birleşen davanın kısmen kabulüne dair verilen hükmün süresi içinde asıl ve birleşen davada davalı vekili tarafından temyiz edilmesi üzerine dosya incelendi, gereği düşünüldü:       Davacılar vekili; davalı nezdinde trafik sigortalı olan aracın, 16/07/2013 tarihinde davacıların yaya olan babasına çarpması neticesinde meydana gelen trafik kazasında yayanın vefat ettiğini, aracın asli kusurlu yayanın tali kusurlu olduğunu, vefatla destekten yoksun kalındığını, murisin ölmeden önce kaporta dükkanı işlettiğini, cenaze ve defin işlemlerini yaptıklarını belirterek asıl davada; davacı çocuklar için birleşen davada; davacı eş için belirsiz alacak davası olarak 1.000,00 TL tazminat ve cenaze defin giderinin kaza tarihinden itibaren işleyecek en yüksek faiziyle birlikte davalıdan tahsilini talep etmiş ıslah dilekçesiyle davacı ... yönünden 116.408,41 TL, ... yönünden 41.131,70 TL, ... yönünden 48.858,34 TL, cenaze defin giderleri olarak 7.500,00 TL olmak üzere talebini toplam 213.897,45 TL’ye yükseltmiştir.  Davalı vekili; yetki itirazında bulunarak kazaya karışan aracın müvekkili nezdinde trafik sigortasının olduğunu, davada belirsiz alacak koşulları olmadığını, kusurun muriste olduğunu, murisin gelirinin resmi evrakla ıspatının gerektiğini, avans faizinin haksız olduğunu ileri sürerek davanın reddini savunmuştur.  Mahkemece, bozmaya uyularak yapılan yargılama, iddia, savunma, toplanan deliller ve benimsenen bilirkişi raporuna göre, asıl dava yönünden; davanın kısmen kabulü ile davacı ... için 25.024,37 TL, ... için 27.195,94 TL destekten yoksun kalma tazminatının dava tarihi olan 11/10/2013 tarihinden itibaren işleyecek yasal faiziyle birlikte poliçe limiti kapsamında davalıdan alınarak davacılara verilmesine, birleşen dava yönünden; davanın kısmen kabulü ile davacı ... için 106.762,66 TL destekten yoksun kalma tazminatının dava tarihi olan 09/11/2015 tarihinden itibaren işleyecek yasal faiziyle birlikte poliçe limiti kapsamında davalıdan alınarak davacıya verilmesine karar verilmiş; hüküm asıl ve birleşen davada davalı vekili tarafından temyiz edilmiştir.  Dosya içerisindeki bilgi ve belgelere, bozmaya uygun karar verilmiş olmasına, mahkeme kararının gerekçesinde, dayanılan delillerin tartışılıp değerlendirilmesinde usul ve yasaya aykırı bir yön bulunmamasına göre, asıl ve birleşen davada davalı vekilinin yerinde görülmeyen tüm temyiz itirazlarının reddiyle usul ve yasaya uygun bulunan hükmün ONANMASINA ve aşağıda dökümü yazılı 8.145,00 TL kalan onama harcının temyiz eden asıl ve birleşen davada davalıdan alınmasına 19/01/2021 gününde oybirliğiyle karar verildi."
}