{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : GAZİANTEP Bölge Adliye Mahkemesi 5. Ceza Dairesi   Hükümler : a) Mahkûmiyet; Şanlıurfa 7. Ağır Ceza Mahkemesinin 25/12/2018 tarih, 2018/83 esas ve 2018/191 sayılı kararı b) İstinaf başvurusunun esastan reddi; Gaziantep Bölge Adliye Mahkemesi 5. Ceza Dairesinin 23/05/2020 tarih, 2019/350 esas ve 2019/812 sayılı kararı    Bölge Adliye Mahkemesince verilen hükümler temyiz edenlerin sıfatı, başvurusunun süresi kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ:  Sanık müdafii Av. ... temyiz dilekçesinde sanık hakkında Şanlıurfa 7. Ağır Ceza Mahkemesi tarafından verilen 213 sayılı Kanuna muhalefet ve 6136 sayılı Kanuna muhalefet suçları ile ilgili mahkûmiyet hükmünü temyiz etmiş ise de; bu hükümler ile ilgili Bölge Adliye Mahkemesince verilen kararın 5271 sayılı Ceza Muhakemesi Kanununun 286/2-a maddesi gereğince kesin nitelikte olması nedeniyle, temyiz incelemesi uyuşturucu madde ticareti yapma suçu ile sınırlı olarak yapılmıştır.  5271 sayılı CMK'nın 288. ve 294. maddelerinde yer alan düzenlemeler ile, CMK'nın 289. maddesinde sayılan kesin hukuka aykırılık halleri dikkate alınarak sanık müdafilerinin temyiz dilekçelerinde belirttikleri temyiz sebeplerinin hükmün hukuki yönüne ilişkin olduğu değerlendirilerek, anılan sebeplere bağlı olarak yapılan incelemede,  Sanık hakkında uyuşturucu madde ticareti yapma suçundan kurulan mahkûmiyet hükmüne yönelik istinaf talebinin esastan reddine dair Gaziantep Bölge Adliye Mahkemesi 5. Ceza Dairesinin kararı hukuka uygun bulunduğundan, sanık müdafilerinin temyiz istemleri yerinde görülmediğinden CMK'nın 302/1. maddesi uyarınca temyiz istemlerinin ESASTAN REDDİNE, hükmolunan ceza miktarı ile tutuklu kalınan süre göz önüne alınarak sanık hakkındaki tahliye talebinin reddine,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Şanlıurfa 7. Ağır Ceza Mahkemesine, kararın bir örneğinin Gaziantep Bölge Adliye Mahkemesi 5. Ceza Dairesine gönderilmesine, 11.01.2021 tarihinde oy birliği ile karar verildi."
}