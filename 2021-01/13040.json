{
    "Dairesi": "15.Ceza Dairesi",
    "Mahkemesi": "Çocuk Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 43/1, 31/3, 52, 63, 1412 sayılı CMUK'nın 326/son maddeleri uyarınca mahkumiyet    Dolandırıcılık suçundan suça sürüklenen çocuğun mahkumiyetine ilişkin hüküm, suça sürüklenen çocuk müdafii tarafından temyiz edilmekle, dosya incelenerek gereği düşünüldü;  Uzlaştırma hükümlerinin uygulanması amacıyla dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Kendilerini polis ve savcı olarak tanıtan kişilerin telefonla aradıkları katılana, yasa dışı işlere karıştığını söyleyip aldatarak katılanın evine gelen şahsa para ile altın vermesini sağladıkları, daha sonra tekrar arayıp aynı hile ile bu kez de evindeki kasayı bir çilingir vasıtasıyla açtırdıkları ve kasadan çıkanları da yine evine gelen kişiye teslim eden katılanın toplamda yaklaşık 300.000 TL civarında zararı bulunduğu, para ve altınlarını alan şahsın suça sürüklenen çocuk olduğunun iddia edildiği olayda, suça sürüklenen çocuk savunması ve katılan beyanı ile tüm dosya kapsamından; suça sürüklenen çocuk hakkında suç tarihinden sonra 02/12/2016 tarihinde yürürlüğe giren 6763 sayılı Yasanın 14.maddesi ile değişik 5237 sayılı TCK'nın 158/1. maddesine eklenen (L) bendi açısından değerlendirme yapıldığında, suç tarihinde yürürlükte bulunan TCK'nın 157/1. maddesinin suça sürüklenen çocuk lehine olduğu ve atılı suçun suça sürüklenen çocuk tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin kararın dosyadaki delillere, oluş ve kabule, usul ve yasaya aykırı olduğuna ilişkin temyiz itirazlarının reddiyle, hükmün ONANMASINA, 25/01/2021 tarihinde oybirliğiyle karar verildi."
}