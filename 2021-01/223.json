{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanık hakkında kasten yaralama suçundan mahkumiyete dair; Nazilli 3. Asliye Ceza Mahkemesinin 02/11/2017 gün ve 2017/272 Esas, 2017/667 Karar sayılı kararı  2) İstinaf başvurusunun kabulü ile yeniden hüküm kurulmak suretiyle sanığın beraatine dair; İzmir Bölge Adliye Mahkemesi 4. Ceza Dairesinin 19/03/2018 gün ve 2018/581 Esas, 2018/684 Karar sayılı kararı    İzmir Bölge Adliye Mahkemesi 4. Ceza Dairesinin 19.03.2018 gün ve 2018/581 Esas, 2018/684 Karar sayılı kararının sanık müdafi tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Sanık hakkında TCK’nin 86/1, 86/3-a, 87/3, 53. maddeleri gereğince cezalandırılması talebiyle açılan kamu davasında ilk derece mahkemesince sanığın atılı suçtan mahkumiyetine, İzmir Bölge Adliye Mahkemesi 4. Ceza Dairesi tarafından sanığın 5271 sayılı CMK’nun 223/2-d maddesi gereğince beraatine karar verildiği, Ceza Genel Kurulunun 20.03.2018 tarihli, 2018/11-38 Esas ve 2018/113 Karar sayılı kararı uyarınca yerel mahkemece verilen mahkumiyet kararı istinaf mercii tarafından beraat kararı verilerek hüküm türü değiştirildiğinden kararın temyiz kanun yoluna tabi olduğu belirlenerek yapılan incelemede;  Sanık müdafiinin temyiz talebinin sanık hakkında verilen beraat kararı nedeniyle vekalet ücreti takdir edilmemesine yönelik olduğu belirlenerek yapılan temyiz incelemesinde;  Yerinde görülmeyen diğer temyiz sebeplerinin reddine, ancak;  Beraat eden ve kendisini vekille temsil ettiren sanık yararına 1136 sayılı Avukatlık Kanunu'nun 168. maddesi ile hüküm tarihindeki Avukatlık Asgari Ücret Tarifesinin 14/4. maddesi uyarınca hazine aleyhine maktu vekalet ücretine hükmedilmemesi,  Bozmayı gerektirdiğinden, sanık müdafinin yerinde görülen temyiz talebinin kabulü ile İzmir Bölge Adliye Mahkemesi 4. Ceza Dairesinin 19.03.2018 gün ve 2018/581 Esas, 2018/684 Karar sayılı beraat hükmünün CMK'nin 302/2. maddesi gereğince istem gibi BOZULMASINA, ancak bu husus yeniden yargılamayı gerektirmediğinden 5271 sayılı CMK'nin 303. maddesi gereğince, hükmün sonuna ayrı bir paragraf olarak “sanık ... kendisini vekil ile temsil ettirdiğinden karar tarihinde yürürlükte bulunan Avukatlık Asgari Ücret Tarifesi'nin 14/4. maddesi uyarınca, beraat eden ve kendisini vekille temsil ettiren sanık yararına 1090 TL vekalet ücretinin hazineden alınıp sanığa verilmesine” cümlesinin eklenmesi suretiyle TEMYİZ İSTEMİNİN DÜZELTİLEREK ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Nazilli 3. Asliye Ceza Mahkemesine, kararın bir örneğinin ise İzmir Bölge Adliye Mahkemesi 4. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 11.01.2021 gününde oy birliğiyle karar verildi."
}