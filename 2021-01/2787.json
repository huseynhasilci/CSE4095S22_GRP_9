{
    "Dairesi": "23.Hukuk Dairesi",
    "Mahkemesi": "Ticaret Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki alacak davasının yapılan yargılaması sonunda ilamda yazılı nedenlerden dolayı davanın kabulüne yönelik verilen hükmün süresi içinde davalı ... Kimya Ltd. Şti. vekilince temyiz edilmesi üzerine dosya incelendi, gereği konuşulup düşünüldü.   Davacı vekili; davalılar ile hizmet alımı sözleşmesi imzaladıklarını, dava dışı işçinin işten çıkarıldığını ve işçinin müvekkili aleyhine açtığı işçilik alacağı ile ilgili davanın işçi lehine sonuçlandığını ve bu kapsamda müvekkili tarafından dava dışı işçiye icra takibi sonucunda ödeme yapıldığını, yapılan bu ödemeden davalıların sorumlu olduğunu, ödenen bedeli talep ve dava etmiştir.  Davalı ... Yapılar Ltd. Şti. vekili, dava dışı işçinin şirket bünyesinde 7 ay çalıştığını, sadece çalıştığı süre ile sınırlı olarak kıdem tazminatından sorumlu tutulabileceğini, yıllık izin ücreti bakımından bir sorumluluğu olmadığını savunarak açılan davanın reddini istemiştir.  Davalı ... Kimya Ltd. Şti. vekili, dava dışı işçinin iş akdinin ne zaman sonlandığını bilmediklerini, son işveren olmadığını ve yıllık izin ücretinden sorumlu tutulamayacağını, sadece işçinin çalıştığı dönem ile sorumlu tutulabileceklerini savunarak açılan davanın reddini istemiştir.  Diğer davalılar, cevap dilekçesi vermemiştir.  Mahkemece, iddia, savunma, bilirkişi raporu ve tüm dosya kapsamına göre; dava dışı işçinin emeklilik nedeniyle işine son verildiği, davalı şirketlerin dava dışı işçinin kendi bünyelerinde çalıştığı süre ile sınırlı olarak kıdem tazminatından sorumlu oldukları, son işverenin ise kıdem tazminatı ile birlikte ihbar tazminatı ve yıllık izin ücretinden sorumlu olduğu gerekçesiyle davalıların ayrı ayrı sorumluluk miktarları hesaplanarak açılan davanın kabulüne karar verilmiştir.  Karar, davalı ... Kimya Ltd. Şti. vekili tarafından temyiz edilmiştir.  Dosyadaki yazılara, kararın dayandığı delillerle gerektirici sebeplere, delillerin takdirinde bir isabetsizlik bulunmamasına göre davalı ... Kimya Ltd. Şti. vekilinin temyiz itirazları yerinde görülmemiştir.  SONUÇ: Yukarıda açıklanan nedenlerle davalı ... Kimya Ltd. Şti. vekilinin tüm temyiz itirazlarının reddiyle usul ve kanuna uygun bulunan hükmün ONANMASINA, temyiz peşin harcın talep halinde ilgililere iadesine, karar düzeltme yolu kapalı olmak üzere 18.01.2021 tarihinde oy birliğiyle karar verildi."
}