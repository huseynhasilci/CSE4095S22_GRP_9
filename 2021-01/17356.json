{
    "Dairesi": "9.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Görevi kötüye kullanmak",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Mahkumiyet    Mahalli mahkemece verilen hüküm temyiz edilmekle dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin soruşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine, ancak;  Balıkesir Barosuna kayıtlı avukat olan sanığın askerde iken vefat eden çocukları ...'ın şehit statüsünde sayılması için Milli Savunma Bakanlığına karşı dava açması hususunda Susurluk Noterliğinin 03.04.2011 tarih ve 1771 yevmiye numarası ile 500 TL karşılığında vekaletlerini aldığı, sanığın üstlendiği vekalet görevi gereği açması gereken davayı açmadığı gibi, bu hususta hiçbir işlem de yapmadığı, şikayet tarihi olan 23/07/2013 tarihine kadar geçen zaman içerisinde katılanın davanın akibetini sorduğunda sanığın \"Hakim değişti, dosya bilirkişide, dava idari mahkemeye taşındı, dosya Yargıtayda, Danıştay'da\" diyerek katılanları oyaladığı gerekçesi ile görevi kötüye kullandığı iddia ve kabul edilen somut olayda; sanığın eyleminin TCK 'nın 257/1. maddesinde düzenlenen görevi kötüye kullanma suçunu oluşturduğu gözetilmeden, yanılgılı değerlendirme sonucu aynı Kanun'un 257/2. maddesine göre yazılı şekilde hüküm kurulması,  Kabule göre de;  Anayasa Mahkemesinin 24/11/2015 tarihli ve 29542 sayılı Resmi Gazete’de yayımlanarak yürürlüğe giren 08/10/2015 tarihli ve 2014/140 Esas, 2015/85 sayılı TCK'nın 53. maddesiyle ilgili iptal kararının değerlendirilmesi lüzumu,  Kanuna aykırı, sanığın temyiz itirazları bu itibarla yerinde görülmüş olduğundan hükmün 5320 sayılı Yasanın 8/1. maddesi de gözetilerek CMUK'nın 321 ve 326/son maddeleri uyarınca BOZULMASINA, 27/01/2021 tarihinde oy birliğiyle karar verildi."
}