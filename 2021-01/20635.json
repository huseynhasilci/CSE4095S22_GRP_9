{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-c maddesi uyarınca; beraat    Taksirle yaralama suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Sanığın idaresindeki yolcu minibüsü ile meskun mahalde, iki yönlü yolda seyir halinde iken, yol içinde bulunan 86 cm çapındaki Türk Telekom A.Ş.ne ait 80-85 kg ağırlığındaki ... dökme kapak üzerinden geçtiği sırada, kapağın yerinden fırlayarak önce sağ tarafta bulunan market yanındaki park halindeki araca, daha sonra da kaldırımda annesi ile birlikte bulunan 6 yaşındaki mağdura çarparak, mağdurun ayak tırnağının yerinden çıkarak yaralanması ile sonuçlanan olayda; Türk Telekom’a ait kapağın montajının eksik ve hatalı yapılarak gevşek durumda bırakılması, gerekli kontrol ve bakımının yapılmaması nedeni ile Türk Telekom Kurumunun asli ve tam kusurlu olduğu, sanığın kusursuz olduğu yönündeki hükme esas alınan 02.06.2016 tarihli bilirkişi heyeti raporu, oluş ve dosya kapsamına uygun olduğundan, Mahkemenin kabulünde bir isabetsizlik bulunmamaktadır.  Yapılan yargılama sonunda, yüklenen suç açısından sanığın taksirinin bulunmadığı, gerekçeleri gösterilerek mahkemece kabul ve takdir kılınmış olduğundan, katılan vekilinin bir nedene dayanmayan temyiz itirazlarının reddiyle, beraate ilişkin hükmün isteme uygun olarak ONANMASINA, 28.01.2021 tarihinde oybirliğiyle karar verildi."
}