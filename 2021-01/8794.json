{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükümlülük, müsadere, iade    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Hükümden sonra 15.04.2020 tarihli Resmi Gazete'de yayımlanarak yürürlüğe giren 7242 sayılı Yasanın 62. maddesi ile değiştirilen 5607 sayılı Yasanın 5/2. maddesine eklenen fıkra uyarınca kovuşturma aşamasında etkin pişmanlık uygulamasının olanaklı hale geldiği anlaşılmakla, 5237 sayılı TCK'nun 7. maddesi ve 7242 sayılı Yasanın 63. maddesi ile 5607 sayılı Yasaya eklenen geçici 12. maddenin 2. fıkrası gözetilerek ilgili hükümlerin yasal koşullarının oluşup oluşmadığının saptanması ve sonucuna göre uygulama yapma görevinin de yerel mahkemeye ait bulunması zorunluluğu,  Kabule göre de;  1. Sanık hakkında suç tarihinde yürürlükte bulunan ve 28.06.2014 tarihli Resmi Gazete'de yayımlanarak yürürlüğe giren 6545 sayılı Yasanın 89. maddesiyle değişik 5607 sayılı Yasanın 3/18-son cümle delaletiyle anılan yasanın 3/5. maddesi uyarınca temel ceza belirlendikten sonra 3/10. madde ve fıkrası gereğince uygulama yapılması gerektiği gözetilmeden yazılı şekilde hüküm tesisi,  2. Sanıktan ele geçirilen kaçak eşyanın değerinin fahiş olduğu dikkate alınarak sanık hakkında tayin edilen cezanın 5607 sayılı Yasanın 3/22. maddesi uyarınca artırılması gerektiğinin gözetilmemesi,  3. Suça konu kaçak sigaraların naklinde kullanılan .... plakalı traktörün iyi niyetli üçüncü kişiye ait olduğu belirtilerek iadesine karar verilmiş ise de; soruşturma evraklarında aracın .... Otomotiv Şirketi adına kayıtlı olduğunun belirtildiği ancak adı geçen şirket yetkililerinin dinlenmedikleri, duruşmada malen sorumlu sıfatıyla dinlenen ....'ın ise kaçakçılık olayının gerçekleşmesinden sonra traktörü satın aldığını ve kaçakçılık olayıyla ilgisinin olmadığını beyan ettiği görülmüş olup, suça konu nakil aracının kayıt maliki olduğu belirtilen şirket yetkilisinin malen sorumlu sıfatıyla beyanının alınıp, olay tarihinde traktörün fiilen kim tarafından kullanıldığı, haricen başka bir şahsa satılıp satılmadığı, sanığın traktörle bir ilgisinin bulunup bulunmadığı hususlarının sorulması ve yine aracın hangi tarihte .... adına resmi olarak devredildiğinin trafik tescil bürosundan sorularak ortaya çıkacak sonuca göre TCK'nun 54/2. maddesi de gözetilmek suretiyle suça konu aracın suç tarihindeki değerinin müsaderesiyle ilgili bir karar verilmesi gerekirken, eksik araştırmayla iadeye hükmolunması,  Bozmayı gerektirmiş, sanığın ve katılan ... İdaresi vekilinin temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 321. maddesi uyarınca sair yönleri incelenmeksizin BOZULMASINA, 20.01.2021 tarihinde oy birliğiyle karar verildi."
}