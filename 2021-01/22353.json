{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "29",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Davacı ..., dava dilekçesinde sınırlarını bildirdiği 113 ada 127 parsel sayılı taşınmazın kendisine ait olduğu halde, davalı Hazine adına tespit ve tescil edildiğini ileri sürerek, tapu kaydının iptali ile adına tescili istemiyle dava açmıştır. Yargılama sırasında Gürün Tapu Müdürlüğü’nün 12.01.2015 tarihli cevabi yazısında ... Köyü sınırları içerisinde 113 ada 127 parsel numarasında taşınmaz kaydına rastlanılmadığı bildirilmiştir.  Mahkemece yapılan yargılama sonunda, davacının kesin süre içerisinde hakkında dava açtığı taşınmazın ada ve parsel numarasını bildirmediği gerekçesiyle davanın açılmamış sayılmasına karar verilmiş; hüküm, davacı ... ve davalı Hazine vekili tarafından temyiz edilmiştir.  Dosya içeriğine, toplanan delillere, kararda yazılı gerektirici nedenlere göre, yerinde bulunmayan temyiz itirazlarının reddiyle usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, aşağıda yazılı bakiye temyiz karar harcının temyiz eden davacıdan alınmasına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 29.01.2021 gününde oybirliği ile karar verildi."
}