{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, iş yeri dokunulmazlığını bozma, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü:  1-Suça sürüklenen çocuk hakkında mala zarar verme suçundan kurulan hükme yönelik temyiz isteminin incelenmesinde;  14/04/2011 tarihli Resmi Gazete'de yayımlanarak aynı gün yürürlüğe giren 31/03/2011 tarihli ve 6217 sayılı Kanun'un 26. maddesi ile 5320 sayılı Ceza Muhakemesi Kanunu'nun Yürürlük ve Uygulama Şekli Hakkında Kanun'a eklenen geçici 2. maddesi gereğince doğrudan hükmolunan 3.000,00 TL dahil adli para cezasına mahkûmiyet hükümlerinin temyizi mümkün olmadığından suça sürüklenen çocuk müdafiinin temyiz isteminin 1412 sayılı CMUK'nın 317. maddesi gereğince REDDİNE,  2-Suça sürüklenen çocuk hakkında hırsızlık ve iş yeri dokunulmazlığını bozma suçlarından kurulan hükümlere yönelik temyiz isteminin incelenmesinde;  a-Müştekinin iş yerinin depo penceresinin demir korkuluklarının kırılması suretiyle içeri girildikten sonra içeriden suça konu içki, sigara ve paranın çalınması şeklinde gerçekleşen olayda; dosya içeriğinde yer alan 22.12.2015 tarihli olay, yakalama, teslim tutanağı ile 21.12.2015 tarihli olay,yakalama,savcı görüşme tutanağına göre, suça konu iş yerinde yapılan parmak izi incelemesi sonucu bilgilerine ulaşıldığı belirtilen ... ile ... hakkında yaşları nedeni ile ayrı soruşturma yapıldığı, belirtilen tutanaklar ile ...'ın soruşturma aşamasında alınan beyanlarında suça konu eylemi suça sürüklenen çocuk ... ile birlikte gerçekleştirdiklerini ifade ettiği ancak suça sürüklenen çocuğun aşamalarda alınan beyanlarında üzerine atılı suçu soruşturma aşamasında hatırlamadığını ve kovuşturma aşamasında ise hiç bir şekilde kabul etmediğinin ve tutanaklar ile ... ile ... hakkında elde edildiği belirtilen parmak izlerine ilişkin herhangi bir raporun dosya kapsamında bulunmadığının anlaşılması karşısında; yaş büyüklüğü gereği haklarında ayrı soruşturmanın yürütüldüğü anlaşılan ... ile ... hakkındaki soruşturmaların akıbeti araştırılıp dava açılmış ise bu dosya ile birleştirilmesi, mümkün olmaması halinde dava dosyası getirilip birlikte incelenmesi, dava açılmamış ise de soruşturma evraklarının dosya arasına alınarak delillerin bir bütün halinde değerlendirilmesi ve sonucuna göre adı geçen şahısların tanık sıfatıyla dinlenilmeleri ile belirtilen parmak izlerine ilişkin rapor veya belgelerin temini suretiyle suça sürüklenen çocuğun hukuki durumunun belirlenmesi gerektiği gözetilmeden eksik araştırma sonucu yazılı şekilde kararlar verilmesi,  b-5395 sayılı Çocuk Koruma Kanunu'nun 35. maddesi ve Çocuk Koruma Kanunu'nun Uygulanmasına İlişkin Usul ve Esaslar Hakkındaki Yönetmeliğin 20 ve 21. maddeleri uyarınca; fiil işlendiği sırada 15-18 yaş grubu içerisinde bulunan suça sürüklenen çocuğun işlediği fiilin hukuki anlam ve sonuçlarını algılama ve bu fiille ilgili olarak davranışlarını yönlendirme yeteneğinin olup olmadığının takdiri bakımından, mahkemece sosyal inceleme raporu alınmadan veya alınmaması durumunda gerekçesi kararda gösterilmeden yazılı şekilde hüküm kurulması,  Bozmayı gerektirmiş, suça sürüklenen çocuk müdafinin temyiz itirazları bu bakımlardan yerinde görülmüş olduğundan, hükümlerin açıklanan nedenlerle istem gibi BOZULMASINA, 18.01.2021 tarihinde oybirliğiyle karar verildi."
}