{
    "Dairesi": "12.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Trafik güvenliğini tehlikeye sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 179/3-2, 31/3, 62/1, 50/3, 52/2-4. maddeleri gereğince mahkumiyet    Trafik güvenliğini tehlikeye sokma suçundan suça sürüklenen çocuk mahkumiyetine ilişkin hüküm suça sürüklenen çocuk müdafii tarafından temyiz edilmekle, dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre suça sürüklenen çocuk müdafinin sair temyiz itirazlarının reddine, ancak;  Olay günü suça sürüklenen çocuk motosikleti ile seyir halindeyken, direksiyon hakimiyetini kaybederek tek taraflı trafik kazasına sebebiyet verdiği olayda, 13.08.2015 tarihinde tutulan kaza tespit tutanağında suça sürüklenen çocuğun 0,05 promil alkollü olduğunun tespit edildiği anlaşılmakla; 2918 sayılı Karayolları Trafik Kanununun 48/7. maddesindeki \"hususi otomobil sürücüleri bakımından 0,50 promil, diğer araç sürücüleri bakımından 0,20 promilin üzerinde alkollü olan sürücülerin trafik kazasına sebebiyet vermesi halinde, ayrıca TCK'nın ilgili hükümlerinin uygulanacağı\" şeklindeki düzenleme karşısında, atılı suçunun unsurlarının oluşmadığı gözetilmeden, sanığın üzerine atılı suçtan beraati yerine mahkumiyetine dair hüküm tesisi,  Kanuna aykırı olup, suça sürüklenen çocuk müdafinin temyiz itirazları bu nedenle yerinde görüldüğünden, hükmün 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi gereğince isteme aykırı olarak BOZULMASINA, 12.01.2021 tarihinde oybirliğiyle karar verildi."
}