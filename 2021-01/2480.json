{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Başkasına ait kimlik veya kimlik bilgilerini kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanık, mağdur",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet     Gereği görüşülüp düşünüldü:  I- Duruşmadan usulüne uygun haberdar edilmeyen mağdur ...’nın gerekçeli kararın tebliği üzerine, sanıktan şikayetçi olmadığını belirterek sanık lehine hükmü temyiz ettiği anlaşılmakla; 08.02.2016 tarihli temyiz dilekçesinde, sanık hakkında bir şikayeti olmadığını söyleyen mağdur ...’nın davaya katılma talebinde de bulunmadığı görülmekle, katılan sıfatının bulunmaması nedeniyle mağdur ...’nın temyiz talebinin 5320 sayılı Kanunun 8/1. maddesi uyarınca uygulanması gereken 1412 sayılı CMUK.nın 317. maddesi gereğince REDDİNE,  II- Sanık ...’nın hakkında kurulan hükme ilişkin temyiz isteminin incelemesinde;  Sanığın, kardeşi ...’ya ait kimlik bilgilerini kullandığının 04.08.2014 tarihli parmak izi raporuyla tespit edildiğinin ve mağdur ...’nın sanık sıfatı ile alınan savunması sırasında ağabeyi olan sanık ...’nın yakalandığı sırada kendisine ait kimlik bilgilerini bildirmiş olduğunu belirtmesinden sonra sanığın bu hususu doğruladığının anlaşılması karşısında, sanık hakkında TCK.nın 269. maddesinin maddesinin uygulanması koşullarının oluşup oluşmadığının tartışılması gerektiğine ilişkin 1. nolu bozma düşüncesine iştirak edilmemiştir.  Yapılan yargılamaya göre sanığın sair temyiz itirazlarının reddine, ancak;  1- Koşulları oluşmadığı halde; ...1. Çocuk Mahkemesi'nin 2009/208 Esas, 2010/528 Karar, ... 63. Asliye Ceza Mahkemesi'nin 2014/818 Esas, 2014/858 Karar sayılı ilamları hakkında bildirimde bulunulmasına karar verilmesi,  2- Gerekçeli karar başlığında suç adının “başkasına ait kimlik veya kimlik bilgilerinin kullanılması” yerine \"iftira\" olarak yazılması suretiyle CMK.nun 232/6. maddesine aykırı davranılması,  Yasaya aykırı ise de, yeniden yargılama yapılmasını gerektirmeyen bu hususların 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesine göre düzeltilmesi mümkün bulunduğundan, hükmün 7. fıkrasındaki ‘‘ ...1. Çocuk Mahkemesi'nin 2009/208 Esas, 2010/528 Karar, ... 63. Asliye Ceza Mahkemesi'nin 2014/818 Esas, 2014/858 Karar ’’ ibarelerinin çıkarılması ve gerekçeli karar başlığında \"iftira\" kelimesinin çıkarılıp yerine \"başkalarına ait kimlik veya kimlik bilgilerinin kullanılması\" olarak yazılması suretiyle sair yönleri usul ve yasaya uygun olan hükmün DÜZELTİLEREK ONANMASINA, 18.01.2021 gününde oybirliğiyle karar verildi."
}