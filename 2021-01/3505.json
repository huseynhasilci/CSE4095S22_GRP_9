{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun cinsel istismarı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  SUÇA SÜRÜKLENEN ÇOCUK : ...   HÜKÜM : Suça sürüklenen çocuğun beden veya ruh sağlığını bozacak şekilde çocuğun nitelikli cinsel istismarı suçundan mahkumiyetine dair ... Çocuk Ağır Ceza Mahkemesinden verilen 20.02.2019 gün ve 2018/270 Esas, 2019/77 Karar sayılı hükme yönelik istinaf başvurusunun esastan reddi    Bölge Adliye Mahkemesince verilen hüküm temyiz edilmekle başvurunun muhtevası nazara alınıp, 5271 sayılı CMK'nın 299/1. maddesine göre takdiren duruşmasız yapılan incelemede dosya tetkik edildi, gereği görüşüldü:  Olayın intikal şekli ve zamanı, mağdurenin aşamalarda değişen çelişkili anlatımları, savunma, tanık ifadeleri ile tüm dosya kapsamı nazara alındığında, suça sürüklenen çocuğun cinsel istismar eylemini organ sokmak suretıyle gerçekleştirdiğine dair her türlü şüpheden uzak, kesin ve inandırıcı delil bulunmayıp, mevcut haliyle suça sürüklenen çocuğun 2013 yılı içerisinde değişik zamanlarda iki kez mağdureyi dudaklarından öpme şeklinde sübut bulan eylemlerinin sarkıntılık düzeyinde kalan çocuğun cinsel istismarı suçunu oluşturduğu ve ilk derece mahkemesindeki 20.02.2019 tarihli duruşmada on dokuz yaşı içerisinde bulunan mağdurenin şikayetinden vazgeçtiği anlaşıldığından, değişen suç vasfına göre suça sürüklenen çocuk hakkındaki kamu davasının düşmesine karar verilmesi gerekirken yazılı şekilde mahkumiyet hükmü kurulması karşısında, söz konusu karara yönelik istinaf başvurusunun kabulü yerine esastan reddedilmesi,  Kanuna aykırı, suça sürüklenen çocuk müdafileri ile katılan Bakanlık vekilinin temyiz itirazları bu itibarla yerinde görüldüğünden...Bölge Adliye Mahkemesi 20. Ceza Dairesinin 21.05.2019 gün ve ... Karar sayılı vaki istinaf başvurusunun esastan reddine yönelik hükmünün 5271 sayılı CMK'nın 302/2-4. madde ve fıkrası gereğince BOZULMASINA, bozma sebebine göre atılı suçtan tutuklu bulunan suça sürüklenen çocuğun TAHLİYESİNE, başka suçtan tutuklu veya hükümlü bulunmadığı takdirde derhal salıverilmesinin temini hususunda en seri vasıtayla mahalline bilgi verilmesi için ilgili yerlere müzekkere yazılmasına, dosyanın ilk derece mahkemesine, kararın bir örneğinin... Bölge Adliye Mahkemesi 20. Ceza Dairesine gönderilmesine, 19.01.2021 tarihinde oy birliğiyle karar verildi."
}