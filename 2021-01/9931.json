{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " 5607 Sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanıklar ... ve ..., katılan vekili, O Yer Cumhuriyet Savcısı",
    "Dava Türü": "",
    "Birinci Mahkemesi": "",
    "ictihat": "  ŞİKAYETÇİ : Tütün ve Alkol Piyasası Düzenleme Kurumu (TAPDK)   HÜKÜMLER : Mahkumiyet, beraat     Yerel Mahkemece verilen hükümler temyiz edilmekle; başvurunun süresi, kararın niteliği ve suç tarihine göre dosya incelendi, gereği görüşülüp düşünüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  A) Katılan vekili ve O yer Cumhuriyet Savcısının sanık ... hakkında kurulan mahkumiyet hükmüne yönelik temyiz istemlerine ilişkin incelemede,  Eylem ve yükletilen suça yönelik katılan vekilinin ve O Yer Cumhuriyet Savcısının temyiz nedenleri yerinde görülmediğinden tebliğnameye aykırı olarak, TEMYİZ DAVASININ ESASTAN REDDİYLE HÜKMÜN ONANMASINA,  B) Sanıklar ... ve ... hakkındaki hükümlere yönelik temyiz istemlerine ilişkin incelemede,  Suça konu eşya miktar itibarıyla ticari mahiyette bulunmadığı ve satışa sunulmadığı gibi dosya kapsamında da sanıkların savunmalarının aksine mahkumiyetlerine yeterli her türlü şüpheden uzak ve kesin delil bulunmadığı gözetilmeksizin sanıkların beraatleri yerine yazılı şekilde mahkumiyetlerine karar verilmesi,  Kabule göre de,  1- Hükümden sonra 15.04.2020 tarihli Resmi Gazete'de yayımlanarak yürürlüğe giren 7242 sayılı Kanun'un 61. maddesi ile 5607 sayılı Kanun'un 3/22. maddesine eklenen \"Eşyanın değerinin hafif olması halinde verilecek cezalar yarısına kadar, pek hafif olması halinde ise üçte birine kadar indirilir.\" şeklindeki düzenlemenin sanıklar lehine hükümler içerdiği, yine aynı 62. maddesi ile değiştirilen 5607 sayılı Kanun'un 5/2. maddesine eklenen fıkra uyarınca kovuşturma aşamasında etkin pişmanlık uygulamasının olanaklı hale geldiği anlaşılmakla, 5237 sayılı TCK'nin 7. maddesi ve 7242 sayılı Kanun'un 63. maddesi ile 5607 sayılı Kanun'a eklenen geçici 12. maddenin 2. fıkrası mucibince ilgili hükümlerin uygulanma koşullarının bulunup bulunmadığı araştırılarak sonucuna göre sanıklar ... ve ...'nin hukuki durumlarının yerel mahkemece yeniden değerlendirilmesi zorunluluğu,  2- Suça konu eşyanın müsaderesine 5237 sayılı TCK'nin 54/4. maddesi yerine 54/1. maddesi uyarınca karar verilmesi,  3- Suç tarihi ve suça konu eşyanın niteliği itibarıyla uygulanması gereken 5607 Sayılı Kanun kapsamında TAPDK’nin davaya katılma hakkı bulunmadığı gözetilmeksizin davaya katılmasına karar verilerek lehine vekalet ücretine hükmedilmesi,  Bozmayı gerektirmiş, katılan vekili ile sanıklar ... ve ...'nin temyiz nedenleri bu itibarla yerinde görüldüğünden, HÜKÜMLERİN tebliğnameye aykırı olarak 5320 sayılı Kanun'un 8/1. maddesi gereğince uygulanması gereken 1412 sayılı CMUK’nin 321. maddesi uyarınca BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 21/01/2021 tarihinde oy birliğiyle karar verildi."
}