{
    "Dairesi": "17.Hukuk Dairesi",
    "Mahkemesi": "Ticaret Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  ...,...    Taraflar arasındaki tazminat davasının yapılan yargılaması sonunda; kararda yazılı nedenlerden dolayı davanın reddine dair verilen hükmün süresi içinde davacılar vekili tarafından temyiz edilmesi üzerine dosya incelendi gereği düşünüldü:       Davacılar vekili, davalıya zorunlu taşımacılık mali sorumluluk sigorta poliçesi ile sigortalı, desteğin sürücüsü olduğu otobüsün tek taraflı kaza yapması sonucu desteğin vefat ettiğini belirterek ıslahla birlikte davacı eş ... için 124.226,00 TL, çocuk ... için 50.000,00 TL, çocuk ... için 50.000,00 TL destekten yoksun kalma tazminatının kaza tarihinden itibaren işleyecek faizi ile birlikte davalıdan tahsiline karar verilmesini talep etmiştir.  Davalı vekili, davacılar murisinin sigortalı aracın sürücüsü olduğunu, yolcuların teminat kapsamında bulunduğunu bu nedenle davacıların tazminat talep edemeyeceklerini ileri sürerek davanın reddini savunmuştur.  Mahkemece, Dairemizin uyulan bozma karar ve toplanan delillere göre; davanın reddine karar verilmiş; hüküm, davacılar vekili tarafından temyiz edilmiştir.  Dosyadaki yazılara, mahkemece uyulan bozma kararı gereğince hüküm verilmiş olmasına göre, davacılar vekilinin yerinde görülmeyen tüm temyiz itirazlarının reddiyle usul ve yasaya uygun bulunan hükmün ONANMASINA ve aşağıda dökümü yazılı 14,90 TL kalan onama harcının temyiz eden davacılardan alınmasına 21/01/2021 gününde oybirliğiyle karar verildi."
}