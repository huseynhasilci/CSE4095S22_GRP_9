{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının araç olarak kullanılması suretiyle dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-d, 62, 52, 53. maddeleri uyarınca mahkumiyet    Kamu kurum ve kuruluşlarının araç olarak kullanılması suretiyle dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Katılan ...'ın kendisine ait Samsung Galaxy Note 2 N7100 model cep telefonunu satmak için www.sahibinden.com isimli sitede ilan verdiği, sanığın ilandaki cep telefonu numarasından katılana mesaj çekerek kendisinde bulunan İpone 5 cep telefonu ile takas etmek istediğini söylediği, telefonların takas edilmesi konusunda anlaştıkları, katılanın cep telefonunu İzmir'de ikamet eden yengesi tanık ...'a göndereceğini belirtip, yengesi olan ... ve eşi...'ın isim ve adresini sanığa söylediği ardından cep telefonunu 18.01.2014 günü Yurtiçi Kargoya vererek İzmir'e gönderdiği, sanığın 19.01.2014 günü Gaziemirde bulunan Yurtiçi Kargonun şubesine giderek ... adına gelen koliyi eşi ... olduğunu söyleyip, ... adına düzenlenen sürücü belgesini göstererek aldığı, bu suretle nitelikli dolandırıcılık suçunu işlediğinin iddia edildiği olayda; sanık savunması, katılan ve tanık beyanları ile tüm dosya kapsamından suçun sanık tarafından işlendiğinin kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın sair temyiz itirazlarının reddine; ancak,  Sanığın aşamalarda sürücü belgesi göstermediğini belirttiği ve ... adına düzenlenmiş sürücü belgesi aslının da temin edilememiş olması karşısında, eyleminin, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaştırma kapsamında kalan ve TCK'nın 157/1 maddesinde düzenlenen basit dolandırıcılık suçunu oluşturacağı gözetilmeden, suç vasfında yanılgıya düşülerek yazılı şekilde hüküm tesisi,  Kanuna aykırı olup, sanığın temyiz itirazları bu nedenle yerinde görüldüğünden 5320 sayılı Kanun'un 8. maddesi gereğince halen uygulanmakta olan 1412 sayılı CMUK'un 321. maddesi uyarınca hükmün BOZULMASINA, 28/01/2021 tarihinde oybirliğiyle karar verildi."
}