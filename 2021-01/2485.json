{
    "Dairesi": "8.Hukuk Dairesi",
    "Mahkemesi": "Asliye Hukuk Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Elatmanın Önlenmesi",
    "Birinci Mahkemesi": "",
    "ictihat": "      Taraflar arasında görülen ve yukarıda açıklanan davada yapılan yargılama sonucunda Mahkemece verilen davanın reddine dair kararın davacı vekili tarafından temyiz edilmesi üzerine Dairenin 28.09.2020 tarihli ve 2018/5549 Esas, 2020/5440 Karar sayılı ilamı ile bozulmasına karar verilmişti. Bu kez davacı vekilince sunulan ve Dairemizce maddi hata düzeltim talebi olarak değerlendirilen 03.12.2020 tarihli dilekçe üzerine yeniden yapılan inceleme sonucunda;  Dosyadaki bilgi ve belgelerin incelenmesinden; dava dilekçesinde davacıya ait taşınmaza haksız elatmanın önlenmesinin istendiği, mahkemece 30.12.2015 tarihli ve 2015/160-2015/349 sayılı karar ile davanın reddine karar verildiği, davacı vekilinin temyiz istemi üzerine Dairemizin 28.09.2020 tarihli ve 2018/5549 Esas, 2020/5440 Karar sayılı ilamı ile hükmün bozulmasına karar verildiği, bu defa davacı vekilince \"temyiz incelemesinin yalnız davacı vekili tarafından istendiği halde bozma ilamının sonuç kısmında davalının temyiz itirazının kabul edildiğinden\" bahisle maddi hatanın giderilmesi talebinde bulunulduğu, gerçekten de Dairemizin 28.09.2020 tarihli ve 2018/5549-2020/5440 Esas-Karar sayılı ilamında davacının temyiz talebinin kabulüne karar verildiği halde; ilamın sonuç kısmı \"davalının temyiz itirazlarının kabulüne\" şeklinde maddi hatalı olarak yazıldığı anlaşıldığından, davacı vekilinin maddi hata düzeltim talebi kabul edilerek, Dairemizin 28.09.2020 tarihli ve 2018/5549 Esas, 2020/5440 Karar sayılı ilamının sonuç kısmında bulunan “davalının” ibaresinin çıkartılarak, yerine “davacı vekilinin” ibaresi yazılmak suretiyle ilamın bu şekilde düzeltilmesine, ilamdaki diğer hususların aynen muhafazasına 18.01.2021 tarihinde oy birliğiyle karar verildi."
}