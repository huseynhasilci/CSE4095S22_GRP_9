{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında hükümlülük, müsadere    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Hükümden sonra 15.04.2020 tarihli Resmi Gazete'de yayımlanarak yürürlüğe giren 7242 sayılı Yasanın 61. maddesi ile 5607 sayılı Yasanın 3/22. maddesine eklenen \"Eşyanın değerinin hafif olması halinde verilecek cezalar yarısına kadar, pek hafif olması halinde ise üçte birine kadar indirilir.\" şeklindeki düzenlemenin sanıklar lehine hükümler içermesi, yine aynı Yasanın 62. maddesi ile değiştirilen 5607 sayılı Yasanın 5/2. maddesine eklenen fıkra uyarınca kovuşturma aşamasında etkin pişmanlık uygulamasının olanaklı hale geldiği anlaşılmakla, 5237 sayılı TCK'nun 7. maddesi ve 7242 sayılı Yasanın 63. maddesi ile 5607 sayılı Yasaya eklenen geçici 12. maddenin 2. fıkrası gözetilerek ilgili hükümlerin yasal koşullarının oluşup oluşmadığının saptanması ve sonucuna göre uygulama yapma görevinin de yerel mahkemeye ait bulunması zorunluluğu,  Kabule göre ise;  1. Sanıklar ... ve ...'nın sevk ve idaresindeki araçlarda yapılan arama sonucu ele geçen kaçak çayların, diğer sanıklar ... ve ... tarafından yurt dışından getirildiğine dair herhangi bir delil bulunmadığı gibi sanıkların aşamalardaki savunmalarında, suça konu çayları faturalı olarak yurt içinden temin ettiklerini ve sanık ...'e ait depoda yüklendiğini beyan etmeleri karşısında, sanıkların eylemlerine uyan 5607 sayılı Yasanın 3/5. maddesi uyarınca cezalandırılmaları gerekirken aynı Yasanın 3/1-1. cümle uyarınca mahkumiyetlerine karar verilmesi,  2. Sanıkların kaçakçılık eylemine fikir ve eylem birliği içerisinde katıldıkları ve suça iştirak ettikleri gözetilerek sanıkların cezalarında 5607 sayılı Yasanın 4/2. maddesi uyarınca arttırım yapılmaması,  3. İddianame ile müsadereleri talep edilen nakil vasıtaları hakkında olumlu ya da olumsuz bir karar verilmemesi,  Bozmayı gerektirmiş, sanıklar ... ve ... ile sanıklar ... ve ... müdafiilerinin temyiz itirazları bu itibarla yerinde görülmüş olduğundan, hükmün 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA, cezada kazanılmış hakkın korunmasına, 25.01.2021 tarihinde oy birliğiyle karar verildi."
}