{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Davanın reddi    Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  18/04/2013 tarihinde düzenlenen 2013/4754 esas sayılı iddianamenin, sanık ile katılan arasında yaşanan 30/07/2012 günlü tehdit eylemine ilişkin olduğu, davanın reddine gerekçe gösterilen Gaziosmanpaşa 9. Asliye Ceza Mahkemesinin 2014/412 esas sayılı dosyasına ilişkin 24.09.2012 tarihli iddianame içeriğinin ise taraflar arasında yaşanan 29/07/2012 günlü eyleme ilişkin olduğu ve dosya içerisinde 9. Asliye Ceza Mahkemesinin 2014/412 esas, 2015/265 karar sayılı dosyasına ilişkin belgelerin bulunmadığının anlaşılması karşısında, denetime olanak tanınması bakımından, bu belgelerin dosya içerisinde bulundurulması sağlanmadan iddianame içeriklerine göre suç tarihlerinin farklı oldukları gözetilmeden ve her iki dosyanın birleştirilmeleri hususu düşünülmeden eksik inceleme ve yetersiz gerekçeyle yazılı şekilde karar verilmesi,  Kanuna aykırı ve katılan ... vekilinin temyiz nedenleri bu bakımdan yerinde görülmüş olduğundan, HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 21/01/2021 tarihinde oy birliğiyle karar verildi."
}