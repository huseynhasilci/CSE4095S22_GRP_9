{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Gerekçeli kararda “Suça sürüklenen çocuğun suç tarihinde 15 yaşını tamamlayıp 18 yaşını tamamlamadığı anlaşılmakla; suça sürüklenen çocuğun bireysel özellikleri ve sosyal çevresi ile yaşı göz önünde bulundurulduğunda işlediği fiilin hukuki anlam ve sonuçlarını algılama ve bu fiille ilgili olarak davranışlarını yönlendirme yeteneğinin yeterince gelişmiş olduğu, TCK'nın 31/3 maddesi kapsamında çocuk olması sebebiyle sosyal inceleme yaptırılmasına gerek olmadığı görülmekle 5395 sayılı Çocuk Koruma Kanunu'nun 35/3 maddesi gereğince hakkında sosyal inceleme raporu aldırılmamıştır.” şeklinde gösterilen gerekçe yeterli görülmekle, tebliğnamedeki bozma isteyen düşünceye iştirak edilmemiş, dosya içeriğine göre diğer temyiz itirazları yerinde görülmemiştir. Ancak,  a) Suça sürüklenen çocuğun temyiz dışı suça sürüklenen çocuklar ile birlikte 09.03.2015 günü müşteki ...'a ait ... mahallesi, ... caddesi üzerinde bulunan iş yeri önünden çaldıkları el arabasına ... mahallesi, ... sokak üzerindeki müşteki ...'ya ait inşaat önünde bulunan yalıtım malzemelerini yükleyerek olay yerinden uzaklaştıkları ve ihbar üzerine ... mahallesi ... caddesi üzerinde yakalandıkları olayda; suça sürüklenen çocuğun eyleminin iki ayrı hırsızlık suçunu oluşturduğu nazara alınmadan eylemlerin tek suçu oluşturduğu gerekçesi ile yazılı şekilde karar verilmesi,  b) Suça sürüklenen çocuğun temyiz dışı suça sürüklenen çocuklar ile birlikte ihbar üzerine başka bir caddede kesintisiz takip olmaksızın çaldıkları eşyaları taşırken yakalandıkları olayda; hırsızlık suçunun tamamlandığı gözetilmeden hakkında teşebbüs hükümleri uygulanmak suretiyle eksik ceza tayini,  c)Suç tarihi itibariyle TCK'nın 143/1 maddesi gereğince 1/2 oranında artırım yapılması gerektiği gözetilmeden 1/6 oranında artırım yapılması,  Bozmayı gerektirmiş, suça sürüklenen çocuk müdafiinin temyiz itirazları bu itibarla yerinde görülmüş olduğundan, hükmün bu sebeplerden dolayı BOZULMASINA, bozma sonrası kurulacak hükümde 1412 sayılı CMUK'nın 326/son maddesinin gözetilmesine, 27.01.2021 gününde oybirliğiyle karar verildi."
}