{
    "Dairesi": "3.Hukuk Dairesi",
    "Mahkemesi": " BAKIRKÖY 6. ASLİYE HUKUK MAHKEMESİ",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında ilk derece mahkemesinde görülen tazminat davasında verilen karar hakkında bölge adliye mahkemesi tarafından yapılan istinaf incelemesi sonucunda; davalı tarafın istinaf başvurusunun kabulü ile ilk derece mahkemesi kararının kaldırılmasına ve dosyanın yeniden karar verilmek üzere mahkemesine gönderilmesine yönelik olarak verilen karar, süresi içinde davacı vekili tarafından temyiz edilmiş, bölge adliye mahkemesi tarafından ek kararla temyiz isteminin reddedilmesi üzerine bu kez davacı vekili tarafından ek karara karşı temyiz yoluna başvurulmakla; dosya içerisindeki bütün kağıtlar okunup gereği düşünüldü:         Bölge adliye mahkemesinin; esası incelemeden, ilk derece mahkemesi kararının kaldırılmasına ve davanın yeniden görülmesi için dosyanın kararı veren mahkemeye gönderilmesine dair vermiş olduğu karar, 6100 sayılı HMK’nın 353/1-a ve 362/1-g maddeleri uyarınca kesin niteliktedir.  İstinaf incelemesi sonucunda verilen karar hakkında, bölge adliye mahkemesince temyiz yoluna başvurulamayacağı saptanmış olmakla birlikte; hükmün HMK’nın 353/1-a ve 362/1-g maddeleri uyarınca kesin olduğundan bahisle temyiz dilekçesinin reddine karar verilmesi gerekirken, uyuşmazlığın miktarı itibariyle kesin olduğundan bahisle yazılı şekilde karar verilmesi doğru değil ise de; sonucu itibariyle doğru olan ek karara yönelik davalı tarafın temyiz isteminin reddi ile yasaya uygun bulunan red kararının 6100 sayılı HMK'nun 370/1. Maddesi uyarınca onanmasına karar verilmiştir.  SONUÇ: Dosyadaki yazılara, kararın dayandığı bilgi ve belgelere, özellikle Bölge Adliye Mahkemesince, kararın temyiz edilebilir kararlardan olmadığının saptanmış bulunmasına göre; yerinde bulunmayan bütün temyiz itirazlarının reddi ile usul ve kanuna uygun olan Bölge Adliye Mahkemesinin ek kararının 6100 sayılı HMK’nın 370/1. maddesi uyarınca ONANMASINA, 49,50 TL fazla alınan temyiz harcının istek halinde temyiz edene iadesine, dosyanın İlk Derece Mahkemesine, kararın bir örneğinin de Bölge Adliye Mahkemesine gönderilmesine, 20/01/2021 tarihinde oy birliği ile karar verildi."
}