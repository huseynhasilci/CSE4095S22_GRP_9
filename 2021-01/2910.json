{
    "Dairesi": "3.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 283, 286, 291, 296, 302) (5237 S. K. m. 43, 62, 265) (ANY. MAH. 27.12.2018 T. 2018/71 E. 2018/118 K.)  Dosya incelendi.  Gereği görüşülüp düşünüldü:  1)Sanık hakkında kasten yaralama suçundan kurulan hükme yönelik temyiz isteminin incelenmesinde;  Hükmolunan cezanın miktarı ve türü gözetildiğinde, 5271 sayılı CMK'nin 286/2-a maddesi uyarınca, ilk derece mahkemelerinden verilen beş yıl veya daha az hapis cezaları, miktarı ne olursa olsun adli para cezalarına ilişkin istinaf başvurusunun esastan reddine dair bölge adliye mahkemesi kararlarının temyizi mümkün olmadığından, İzmir Bölge Adliye Mahkemesi 4. Ceza Dairesinin 11.09.2019 tarihli temyiz isteminin reddine dair ek  kararının hukuka uygun olduğu anlaşıldığından; sanığın yerinde görülmeyen temyiz talebinin reddiyle, 5271 sayılı CMK’nin 302/1. maddesi gereğince, isteme uygun olarak ek karara yönelik TEMYİZ İSTEMİNİN REDDİ ile HÜKMÜN ONANMASINA,  2) Sanık hakkında 6136 sayılı Kanun'a aykırılık ve hakaret suçlarından kurulan hükümlere yönelik temyiz isteminin incelenmesinde;  5271 sayılı CMK’nin 286/2-d maddesinin Anayasa Mahkemesinin 27.12.2018 tarihli, 2018/71 Esas ve 2018/118 Karar sayılı iptal kararı ile iptal edildiği, iptal kararının 15.02.2019 tarihinde Resmi Gazete’de yayımlanarak yürürlüğe girdiği, anılan maddesinin 28.02.2019 tarihinde yürürlüğe giren 7165 sayılı Kanun ile yeniden düzenlendiği anlaşılmakla; 20.02.2019 olan karar tarihinde hükümlerin temyize tabi olması nedeniyle 11.09.2019 tarihli ek kararın yok hükmünde olduğunun kabulü ile yapılan incelemede;  İzmir Bölge Adliye Mahkemesi 4. Ceza Dairesinin 20.02.2019 gün ve 2018/2253 Esas, 2019/544 Karar sayılı “istinaf başvurusunun esastan reddine” dair hükmünün tüm dosya kapsamına göre hukuka uygun olduğu anlaşıldığından; sanığın yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme aykırı olarak TEMYİZ İSTEMİNİN ESASTAN REDDİ ile HÜKÜMLERİN ONANMASINA,  3) Sanık hakkında görevli memura direnme suçundan kurulan hükme yönelik temyiz isteminin incelenmesinde;  İlk derece mahkemesinin sanık hakkında görevli memura direnme suçundan TCK’nin 265/1, 43, 62. maddeleri gereği 6 ay 20 gün hapis ve TCK’nin 265/1, 265/4, 43, 62. maddeleri gereği 10 ay hapis cezasına dair kararının bölge adliye mahkemesince kaldırılarak, sanık hakkında TCK’nin 265/1, 265/4, 43. maddeleri uyarınca 1 yıl 10 ay 10 gün hapis cezası verilmiş ve 5271 sayılı CMK’nin 283/1 maddesi gereğince aleyhe istinaf başvurusu bulunmadığından ceza kazanılmış hak nedeniyle 16 ay 20 gün hapis cezasına indirilmiş ise de; ilk derece mahkemesince verilen ceza bölge adliye mahkemesince arttırıldığından, 5271 sayılı CMK’nin 286/2-b maddesi gereğince hükmün temyizi kabil kararlardan olduğu ve 11.09.2019 tarihli ek kararın yok hükmünde olduğu belirlenerek yapılan incelemede;  İzmir Bölge Adliye Mahkemesi 4. Ceza Dairesinin 20.02.2019 gün ve 2018/2253 Esas, 2019/544 Karar sayılı “istinaf başurusunun kabulü ile yeniden hüküm kurulmak suretiyle sanığın görevli memura direnme suçundan mahkumiyetine” dair hükmünün tüm dosya kapsamına göre hukuka uygun olduğu anlaşıldığından; sanığın yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme aykırı olarak TEMYİZ İSTEMİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “İzmir 37. Asliye Ceza Mahkemesine, kararın bir örneğinin ise İzmir Bölge Adliye Mahkemesi 4. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 18.01.2021 gününde oybirliği ile karar verildi. (¤¤)  "
}