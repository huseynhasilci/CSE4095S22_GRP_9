{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Tehlikeli maddelerin izinsiz olarak bulundurulması veya el değiştirmesi, nitelikli mala zarar verme, görevi yaptırmamak için direnme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanık ..., sanık ... müdafii",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, mahkumiyet     Gereği görüşülüp düşünüldü:  I- Sanık ... ve sanık ... haklarında görevi yaptırmamak için direnme suçundan kurulan hükümlere yönelik sanık ... müdafinin ve sanık ...'in temyiz taleplerinin incelenmesinde;  Sanıkların mahkeme kabulünde de anlatıldığı üzere; mağdur polislerin kimlik kontrolü yapmak istedikleri esnada \"siz kimsiniz ki bize nasıl kimlik sorarsınız sizi mahvederim\" şeklindeki tehdit içerikli sözleri ile emniyete götürülmelerini engellemek amacıyla, ellerini ve ayaklarını aracın kapısının yanlarına koyarak araca binmemek için direndikleri anlaşıldığından tebliğnamedeki 1 numaralı bozma düşüncesine iştirak edilmemiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin kovuşturma sonucunda oluşan inanç ve takdirine, suçların oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanık ... müdafinin ve sanık ...'in suçların sübutuna, usul ve yasaya aykırı kararlar verildiğine yönelik yerinde görülmeyen temyiz itirazının reddiyle hükümlerin ONANMASINA,  II- Sanık ... ve sanık ... haklarında kamu malına zarar verme ve tehlikeli maddelerin izinsiz olarak bulundurulması veya el değiştirilmesi suçlarından kurulan hükümlere yönelik sanık ... müdafinin ve sanık ...'in temyiz taleplerinin incelenmesinde;  Tüm dosya kapsamına göre; olay yerine giden zırhlı araca molotof kokteyli atılarak kısa süreli oluşan yangının söndürüldüğü, zırhlı araçta meydana gelen zararın tutanaklarda belirtilmediği, ayrıca sanıkların molotof atılan yerden 20 metre uzaklıkta yakalanmış olmaları, ... Kriminal Uzmanlık Raporu'na göre; sanıklardan alınan svaplarda herhangi bir yangın başlatıcıya rastlanmamış olması, pantolon paçalarının ıslak ve ayakkabılarının çamurlu olmasının ise tanık polis memuru ...'nin ve sanık ...'ın beyanına göre havanın yağmurlu olmasından kaynaklanmış olabileceği hususları birlikte değerlendirildiğinde, sanıkların atılı suçları işlediklerine dair her türlü şüpheden uzak, kesin ve inandırıcı delil elde edilemediği gözetilerek beraatleri yerine yazılı şekilde mahkumiyetlerine karar verilmesi,  Yasaya aykırı, sanık ... müdafinin ve sanık ...'in temyiz itirazları bu itibarla yerinde görülmüş olduğundan hükümlerin bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK'nın 321. maddesi uyarınca BOZULMASINA, 13.01.2021 gününde oybirliğiyle karar verildi."
}