{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Nitelikli hırsızlık suçundan sanık ...'in, 5237 sayılı Türk Ceza Kanunu'nun 142/2-h, 143 ve 62. maddeleri gereğince 7 yıl 6 ay hapis cezası ile cezalandırılmasına dair MUŞ 1. Asliye Ceza Mahkemesinin 08/06/2017 tarihli ve 2017/117 esas, 2017/210 sayılı kararına karşı, Adalet Bakanlığı'nın 12.10.2020 gün ve 94660652-105-49-10882-2020-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 26.10.2020 gün ve 2020/91844 sayılı ihbarnamesiyle Dairemize gönderildiği,    MEZKUR İHBARNAMEDE;    Dosya kapsamına göre, Muş 1. Asliye Ceza Mahkemesinin 08/06/2017 tarihli ve 2017/117 esas, 2017/210 sayılı kararına ilişkin Uyaptan alınan çizelgeye göre Muş ilinde, suç tarihinde güneşin saat 17:20'de batıp, saat 05:29'da doğduğu, yaz saati uygulaması dikkate alındığında bu sürelere 1 saat daha ilave edilmesi gerektiği ve 5237 sayılı Türk Ceza Kanunu'nun 6/1-e maddesi uyarınca gece vaktinin güneşin batmasından 1 saat sonra başladığı; bu itibarla suç tarihi olan 10/03/2016 günü gece vaktinin 19:20'de başladığı, mahkemesince suçun saat 18:40'ta işlendiğinin kabulü karşısında hırsızlık suçunun gündüz vakti gerçekleştirildiğinin kabulü gerektiği nazara alınarak, tayin olunan cezadan 5237 sayılı Kanun'un 143. maddesi uyarınca artırım yapılamayacağı gözetilmeden, yazılı şekilde karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Oluş ve dosya kapsamına göre, suç tarihi olan 10/03/2016 günü Muş ilinde gece vaktinin 19:20'de başladığı, suçun saat 18:40'ta işlendiğinin kabulü karşısında, katılanın evine girerek hırsızlık yapan sanık hakkında konut dokunulmazlığını bozma suçunun gündüz sayılan zaman diliminde işlenmesi nedeniyle tayin olunan cezadan 5237 sayılı Kanun'un 116/4. maddesinin uygulanamayacağı gözetilmeden, yazılı şekilde karar verilmesi hususu da belirlenmiş olup, bu yönden de kanun yararına bozma isteminde bulunulup bulunulmayacağının takdiri için dosyanın Adalet Bakanlığına sunulmak üzere Yargıtay Cumhuriyet Başsavcılığına GÖNDERİLMESİNE, 27/01/2021 tarihinde oy birliğiyle karar verildi."
}