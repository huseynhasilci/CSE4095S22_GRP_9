{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Görüntü veya seslerin kayda alınması suretiyle özel hayatın gizliliğini ihlal",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK'nın 231/11. maddesine göre açıklanan; TCK'nın 134/1-2, 31/3, 62/1,50/3, 50/1-a, 52/2-4. maddeleri gereğince mahkumiyet      Görüntü veya seslerin kayda alınması suretiyle özel hayatın gizliliğini ihlal suçundan suça sürüklenen çocuğun mahkumiyetine ilişkin hüküm, suça sürüklenen çocuk müdafii tarafından temyiz edilmekle, dosya incelenerek gereği düşünüldü:  Görüntü veya seslerin kayda alınması suretiyle özel hayatın gizliliğini ihlal suçundan suça sürüklenen çocuk hakkında yapılan yargılama sonucunda, 5237 sayılı Türk Ceza Kanununun 134/1-2, 31/3, 62/1, 54/1. maddeleri gereğince 6 ay 20 gün hapis cezası ile cezalandırılmasına, 5271 sayılı Ceza Muhakemesi Kanununun 231/5. maddesi gereğince suça sürüklenen çocuk hakkındaki hükmün açıklanmasının geri bırakılmasına, 5395 sayılı Çocuk Koruma Kanununun 23. maddesi uyarınca 3 yıllık denetim süresine tabi tutulmasına dair Hatay 3. Sulh Ceza Mahkemesinin 27.12.2011 tarihli ve 2011/855 esas, 2011/824 karar sayılı kararının 30.01.2012 tarihinde kesinleşmesini müteakip suça sürüklenen çocuğun denetim süresi içinde 22.06.2012 tarihinde TCK'nın 86/2. maddesinde tanımlanan kasten yaralama suçunu işlediği ve Hatay 1. Asliye Ceza Mahkemesinin bu suçtan suça sürüklenen çocuğun mahkumiyetine karar verdiği, hükmün 15.07.2013 tarihinde kesinleştiği ve ihbar üzerine dosya yeniden ele alınarak önceki hükmün 5271 sayılı Ceza Muhakemesi Kanununun 231/11. maddesi gereğince açıklanmasına dair Hatay 7. Asliye Ceza Mahkemesinin 22.10.2015 tarihli ve 2014/333 esas, 2015/924 karar sayılı kararını kapsayan dosya incelendi.  Yapılan yargılamaya, incelenen dosya kapsamına göre;  1- Kayden 15.11.1994 doğumlu 16 yaşındaki suça sürüklenen çocuk ...’in, 19.03.2011 günü saat 21:00 sularında, yaşı büyük ve dosyası tefrik edilmiş olan arkadaşı Özcan ile birlikte hareket ederek, kız yurdunda kalan 20 yaşındaki katılan ...’in bilgisayar başındaki ve duştan çıktıktan sonraki çıplak görüntülerini, pencere kenarına yaklaşıp, adı geçen arkadaşına ait cep telefonu ile gizlice kaydettikleri iddia ve kabulüne konu olayda;  Dairemizce de benimsenen Yargıtay Ceza Genel Kurulunun 20.11.2018 tarihli ve 2016/6-986-2018/554 sayılı kararında vurgulandığı üzere, Çocuk Koruma Kanununun Uygulanmasına İlişkin Usul ve Esaslar Hakkındaki Yönetmeliğin 20 ve 21. maddeleri ile 5395 sayılı Çocuk Koruma Kanununun 35. maddesi uyarınca; fiil işlendiği sırada 15-18 yaş grubu içerisinde bulunan suça sürüklenen çocuk hakkında sosyal yönden inceleme yaptırılmasının zorunlu olmadığı; ancak, mahkemece sosyal inceleme raporuna gerek görülmediği takdirde gerekçesinin kararda gösterilmesinin zorunlu olduğunun gözetilmemesi,  2- Kabul ve uygulamaya göre de:  Suça sürüklenen çocuk hakkında hükmedilen ve taksitlendirilen adli para cezasının, ödenmemesi halinde hapis cezasına çevrileceğine dair ihtarda bulunmak suretiyle 5275 sayılı Ceza ve Güvenlik Tedbirlerinin İnfazı Hakkında Kanunun 106/4. maddesine uyulmaması,  Kanuna aykırı olup, suça sürüklenen çocuk müdafinin temyiz itirazları bu itibarla yerinde görüldüğünden, sair yönleri incelenmeksizin hükmün bu nedenlerle 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme aykırı olarak BOZULMASINA, 13.01.2021 tarihinde oybirliğiyle karar verildi."
}