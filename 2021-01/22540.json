{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma, suç uydurma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : a-) TCK'nın 155/2, 62, 52/1-2, 53. maddeleri gereğince mahkumiyet  b-) TCK'nın 271/1, 62, 53. maddeleri gereğince mahkumiyet    Hizmet nedeniyle güveni kötüye kullanma ve suç uydurma suçlarından sanığın mahkumiyetine ilişkin hükümler, sanık müdafii tarafından temyiz edilmekle, dosya incelenerek gereği düşünüldü:  Sanığın, katılana ait firmada para tahsil etme, para çekme ve tahsil ettiği paraları firma adına yatırmaya yetkili olarak çalıştığı, suç tarihinde katılana ait firmanın kredi kartı ile .... Elektronik isimli iş yerinden firma adına 50.000 TL para aldığı, ancak aldığı parayı çalıştığı şirket hesabına yatırmadığı, kendisine mal edindiği gibi ayrıca emniyete müracaatta bulunarak kendisinin yağma suçuna maruz kaldığı hususunda şikayette bulunduğu, bu nedenle soruşturma yapıldığı, yapılan soruşturma sonunda sanığın suç uydurduğunun anlaşıldığı ve bu şekilde sanığın hizmet nedeni ile güveni kötüye kullanma ve yağma eylemine maruz kalmış gibi emniyette müracaatta bulunarak işlenmediğini bildiği bir suçu karakola bildirmek suretiyle suç uydurma suçlarını işlediğinin iddia edildiği olayda;  1- Sanık hakkında suç uydurma suçundan kurulan hükme yönelik temyiz talebinin incelenmesinde,  Sanığın ikrarı ile, borçlarının bulunması nedeniyle, şirkete ait parayı şirket hesabına yatırmadığı ve kendisine mal edinmek amacıyla arkadaşı ....'in getirdiği araba ile uzaklaştığı ve sonrasında Emniyet birimlerine müracatta bulunarak, gasp eylemine maruz kalmış gibi işlenmeyen bir suçu karakola bildirdiği anlaşılmakla, sanığın üzerine atılı suçu işlediği gerekçelerine dayanan mahkemenin kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafinin temyiz itirazlarının reddiyle hükmün ONANMASINA,  2- Sanık hakkında hizmet nedeniyle güveni kötüye kullanma suçundan kurulan hüküme yönelik temyiz talebinin incelenmesinde,  Sanığa yüklenen ve 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Bozmayı gerektirmiş olup, sanık müdafinin temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca, sair yönleri incelenmeyen hükmün BOZULMASINA, 12/01/2021 tarihinde oybirliğiyle karar verildi."
}