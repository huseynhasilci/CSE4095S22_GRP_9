{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK 223/2-e maddesi uyarınca beraat    Dolandırıcılık suçundan sanığın beraatine ilişkin hüküm O yer Cumhuriyet savcısı tarafından temyiz edilmekle, dosya incelenerek gereği düşünüldü;  Katılanın hayvan alım satımı ile uğraştığı, sanığın da Ağrı'da ikamet edip katılana aracılık yaptığı, katılanın olay tarihinden bir ay kadar önce sanığı telefonla arayarak hayvan satın almasında kendisine yardımcı olmasını istediği, sanığın da bu teklifi kabul ederek katılanı Ağrı'ya davet ettiği, katılanın sanık ile Ağrı'da bir kahvede buluştuğu, 103 büyükbaş hayvan karşılığı kendisine 70.000 TL nakit para ve 182.000 TL değerinde çek verdiği, katılan ve sanığın satın almış oldukları bu hayvanları Ağrı Yakınca Köyünde bulunan bir çayırda topladıkları, katılanın olay tarihinde Yakınca Köyünde bulunan çayırda toplamış oldukları hayvanları İstanbul'a götürmek üzere geldiğinde 103 büyükbaş hayvanın çadırda olmadığını gördüğü, katılanın Ağrı Kamyoncular Kooperatifinden yapmış olduğu araştırmada satın aldığı hayvanların üç kamyonla İzmir'e sanık adına yola çıktığını tespit ettiği, bu suretle sanığın dolandırıcılık suçunu işlediğinin iddia edildiği olayda; sanık savunması, katılan beyanı ve tüm dosya kapsamından;katılanın soruşturma aşamasındaki ifadesinde sanığa Yapı Kredi ve Halk Bankasına ait olan toplamda altı adet çek verdiğini beyan ettiği, söz konusu çeklerin seri numaralarını belirttiği, mahkemece ilgili bankalara müzekkere yazılarak söz konusu çeklerin sanık tarafından bankaya ibraz edilip para çekilip çekilmediğinin sorulmasından sonra,toplanan bütün deliller birlikte değerlendirilerek sonucuna göre sanığın hukuki durumunun tayin ve takdiri gerekirken, eksik inceleme ve araştırma sonucu yazılı şekilde hüküm kurulması,  Kanuna aykırı olup, O yer Cumhuriyet savcısının temyiz itirazları bu itibarla yerinde görülmüş olduğundan, hükmün bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 27/01/2021 tarihinde oy birliğiyle karar verildi."
}