{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Neticesi sebebiyle ağırlaşmış yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER :1) Sanığın neticesi sebebiyle ağırlaşmış yaralama suçundan mahkumiyetine dair; Ankara 37. Asliye Ceza Mahkemesinin 23.01.2018 tarih ve 2016/1632 Esas, 2018/102 Karar sayılı kararı  2) İstinaf başvurusunun esastan reddine dair; Ankara Bölge Adliye Mahkemesi 1. Ceza Dairesinin 30.05.2019 tarih ve 2018/2923 Esas, 2019/1478 Karar sayılı kararı  3) Temyiz isteminin reddine dair; Ankara Bölge Adliye Mahkemesi 1. Ceza Dairesinin 21.11.2019 tarihli ek kararı    Ankara Bölge Adliye Mahkemesi 1. Ceza Dairesinin 30.05.2019 tarih ve 2018/2923 Esas, 2019/1478 Karar sayılı kararı ile 21.11.2019 tarihli ek kararının sanık tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Hükmolunan cezanın miktarı ve türü gözetildiğinde, 5271 sayılı CMK'nin 286/2-a maddesi uyarınca, ilk derece mahkemelerinden verilen beş yıl veya daha az hapis cezaları, miktarı ne olursa olsun adli para cezalarına ilişkin istinaf başvurusunun esastan reddine dair bölge adliye mahkemesi kararlarının temyizi mümkün olmadığından, Ankara Bölge Adliye Mahkemesi 1. Ceza Dairesinin 21.11.2019 tarihli temyiz isteminin reddine dair ek kararının hukuka uygun olduğu ve 7188 sayılı Kanunun 29. maddesi ile değişik 5271 sayılı CMK'nin 286/3. maddesinde yapılan düzenlemenin sanığın cezalandırılmasına ilişkin suçları kapsamadığı anlaşılmakla; sanığın yerinde görülmeyen temyiz talebinin reddiyle, 5271 sayılı CMK’nin 302/1. maddesi gereğince, isteme uygun olarak ek karara yönelik TEMYİZ İSTEMİNİN REDDİ ile HÜKMÜN ONANMASINA,      Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Ankara 37. Asliye Ceza Mahkemesine, kararın bir örneğinin ise Ankara Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 18.01.2021 gününde oy birliğiyle karar verildi."
}