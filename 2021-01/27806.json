{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : İSTANBUL Bölge Adliye Mahkemesi 5. Ceza Dairesi   Hükümler : 1)Mahkûmiyet; Bakırköy 1. Çocuk Ağır Ceza Mahkemesi’nin 02/05/2018 tarihli, 2018/174 esas ve 2018/173 sayılı kararı ile  2)İstinaf başvurusunun düzeltilerek esastan reddi;İstanbul Bölge Adliye Mahkemesi 5. Ceza Dairesi’nin 22/11/2018 tarihli, 2018/3270 esas ve 2018/2638 sayılı kararı ile    Bölge Adliye Mahkemesince verilen hüküm sanık müdafii tarafından temyiz edilmekle, temyiz edenin sıfatı, başvurunun süresi, kararın niteliği ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ:  5271 sayılı CMK'nın 288. ve 294. maddelerinde yer alan düzenlemeler ile 289. maddesinde sayılan kesin hukuka aykırılık halleri dikkate alınarak, sanık müdafiinin temyiz dilekçesindeki sebeplerin hükmün hukuki yönüne ilişkin olduğu değerlendirilerek yapılan incelemede,  İlk derece mahkemesinin 02/05/2018 tarihli gerekçeli kararının, dosyada fiziken yer alan ıslak imzalı ve mühürlü nüshalarında gerekçe bulunduğu; ancak UYAP’a kaydedilen ve mahkeme heyeti tarafından elektronik imza ile imzalanmış kararda gerekçe bulunmadığı, sadece “hüküm fıkrasına” yer verildiği anlaşılmakla, CMK’nın 230. maddesine aykırı olacak ve çelişkiye yol açacak şekilde, aynı dosya üzerinden biri gerekçeli, diğeri gerekçesiz olmak üzere imzalı iki ayrı karar verilmesi,  Bozmayı gerektirmiş, sanık müdafiinin temyiz itirazları bu nedenle yerinde görülmüş olup, İstanbul Bölge Adliye Mahkemesi 5. Ceza Dairesi'nin 22/11/2018 tarihli, 2018/3270 esas ve 2018/2638 karar sayılı hükmü hukuka aykırı bulunduğundan, 5271 sayılı CMK'nın 302/2. maddesi uyarınca diğer yönleri incelenmeyen hükmün BOZULMASINA,  CMK'nın 304/2(b) maddesi uyarınca dosyanın Bakırköy 1. Çocuk Ağır Ceza Mahkemesine; kararın bir örneğinin İstanbul Bölge Adliye Mahkemesi 5. Ceza Dairesine gönderilmesine, 11/01/2021 tarihinde oy birliği ile karar verildi."
}