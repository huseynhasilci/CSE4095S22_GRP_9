{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1-...'a yönelik eylemi nedeniyle; TCK'nın 157/1, 35/2, 52/2, 53. maddeleri uyarınca mahkumiyet,  2-...'a yönelik eylemi nedeniyle; TCK'nın 86/1, 87/3, 53. maddeleri uyarınca mahkumiyet    Dolandırıcılığa teşebbüs ve kasten yaralama suçlarından sanığın mahkumiyetine ilişkin hükümler, sanık tarafından temyiz edilmekle, dosya incelenerek gereği düşünüldü:  Müştekilerden ...'ın internet üzerinden satışa çıkardığı ... plakalı aracıyla ilgili sanık ile anlaşıp notere gittikleri, aracı eşinin üzerine alacağını söyleyen sanığın talebi üzerine vekalet çıkartıldığı, ancak paranın havalesini bekledikleri ve sanığın müştekiyi sürekli oyaladığı, bunun üzerine müşteki ...'nın şüphelenerek vekaletnameyi iptal ettirmek istediğini sanığa söyleyip birlikte notere gittiklerinde sanığın kaçmaya başladığı, sanığın kaçtığı sırada kendisini yakalamak isteyen müşteki ...'nın kardeşi müşteki ...'ı basit tıbbi müdahale ile giderilemeyecek ve 2. (orta) derecede kemik kırığı oluşacak şekilde yaraladığı, bu suretle sanığın atılı suçları işlediği iddia edilen olayda;  1-Sanık hakkında müşteki ...'a yönelik kasten yaralama suçundan kurulan mahkumiyet hükmüne ilişkin temyiz incelemesinde;  Sanık savunması, müştekilerin beyanı, tanık anlatımları, Ankara Adli Tıp Kurumu Şube Müdürlüğü'nün 27/08/2013 tarihli raporu ile tüm dosya kapsamına göre sanığın mahkumiyetine ilişkin mahkemenin kabul ve uygulamasında bir isabetsizlik bulunmamıştır.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın kararın usul ve yasaya aykırı olduğuna ilişkin temyiz itirazlarının reddiyle, hükmün ONANMASINA,  2-Sanık hakkında müşteki ...'a yönelik dolandırıcılığa teşebbüs suçundan kurulan mahkumiyet hükmüne ilişkin temyiz incelemesinde;  Sanığa yüklenen ve 5237 sayılı TCK’nın 157/1 maddesinde düzenlenen dolandırıcılık suçu nedeniyle, hükümden sonra ve 02/12/2016 tarih ve 29906 sayılı Resmi Gazete’de yayımlanarak aynı tarihte yürürlüğe giren 6763 sayılı Kanun'un 34. maddesi ile değişik 5271 sayılı CMK'nın 253 ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumlarının değerlendirilmesinde zorunluluk bulunması,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1 maddesi gereğince uygulanması gereken 1412 sayılı CMUK'nın 321. maddesi uyarınca sair hususlar incelenmeksizin BOZULMASINA, 25/01/2021 tarihinde oybirliğiyle karar verildi."
}