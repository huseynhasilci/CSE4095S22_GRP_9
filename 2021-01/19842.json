{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, Kumar oynanması için yer temini",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, Mahkumiyet      Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanık ... hakkında müştekiye karşı kasten yaralama suçundan verilen mahkumiyet hükmüne yönelik temyiz talebinin incelenmesinde;  Adli tıp kriterleri açısından kemik kırıklarının hayat fonksiyonlarına etkisinin hafif (1) ila ağır (6) derece şeklinde sınıflandırılması ve 5237 sayılı TCK'nin 87/3. maddesinde kemik kırığının hayat fonksiyonlarına etkisine göre cezanın en fazla (1/2) oranında artırılmasının öngörülmüş olması karşısında, katılanın adli raporunda vücudundaki kemik kırığının hayat fonksiyonlarına etkisinin ağır (5.) derece olduğunun belirtilmesine rağmen, TCK'nin 3. maddesine göre orantılılık ilkesine aykırı olarak sanığın cezasında (1/4) oranında artırım yapılması suretiyle eksik ceza tayini, aleyhe temyiz olmadığından bozma sebebi yapılmamıştır.  Sanık hakkında kurulan hükümde takdiri indirime ilişkin kanun maddesinin hüküm fıkrasında TCK'nin 62/1. maddesi yerine TCK'nin 62. maddesi olarak gösterilmesi mahallinde düzeltilebilir yazım hatası olarak değerlendirildiğinden tebliğnamenin düzelterek onama düşüncesine iştirak edilmemiştir.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafiinin yerinde görülmeyen temyiz sebeplerinin reddiyle hükmün istem gibi ONANMASINA,  2) Sanık ... hakkında kumar oyanması için yer ve imkan sağlama suçundan verilen beraat hükmüne yönelik temyiz talebinin incelenmesinde;  Yerinde görülmeyen diğer temyiz sebeplerinin reddine, ancak;  Oluşa ve tüm dosya içeriğine göre; olay yerinde yapılan görgü tespit tutanağında olay yerinde horoz dövüştürme amacıyla ring bulunduğu, beton direk üzerinde horoz resimlerinin görüldüğü ve seyirci oturma bölümlerinin olduğunun belirlenmesi karşısında sanığa ait suça konu yerde horoz dövüştürüldüğünün sabit görüldüğü; ayrıca ayrıca olay saatinin gece 01:00 sıraları olduğu dikkate alındığında, gece yarısı sanığa ait işyerinde kalabalığın toplanmasının da horoz dövüştürülmesinin maddi menfaat karşılığında yapıldığına delil teşkil edeceği gözetildiğinde sanık hakkında mahkumiyet hükmü kurulması gerekirken yazılı ve yetersiz gerekçe ile beraat hükmü kurulması,  Bozmayı gerektirmiş, o yer Cumhuriyet savcısının temyiz sebepleri bu itibarla yerinde görülmüş olduğundan hükmün bu sebeplerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 12.01.2021 gününde oy birliğiyle karar verildi."
}