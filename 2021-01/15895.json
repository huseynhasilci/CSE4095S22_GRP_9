{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşları, vb.tüzel kişiliklerin araç olarak kullanılması suretiyle dolandırıcılığa teşebbüs, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "       Nitelikli dolandırıcılık ve resmi belgede sahtecilik suçlarından sanığın beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Sanığın, 02/12/2010 tarihinde Bağcılar Sosyal Güvenlik Merkezine hizmet birleştirme talep başvurusunda bulunması üzerine yapılan incelemede sigortalılık sürelerine esas teşkil eden vergi kayıtları arasında çelişki bulunan belgelerde, sanığın 11/04/2000 tarihi itibariyle Tekstil Elyafı ve Toptan Ticaretine başladığı ve 31/12/2000 tarihinde işini terk ettiği halde dosyada mevcut olan Bağ-Kur Sigortalılık Belgesinde 15/03/2005 tarihinde iş yerini kapattığına dair Mevlanakapı Vergi Dairesi Müdürlüğü 22/08/2006 tarihli belgenin sahte olarak düzenlendiği, sahte belge üzerindeki vergi dairesine ait mühür, memur kaşe ve imzalarının da sahte olduğunun tespit edildiği, böylece sanığın gerçeğe aykırı olarak düzenlediği belgeyi katılan kuruma ibraz ederek resmi evrakta sahtecilik ve nitelikli dolandırıcılığa teşebbüs suçlarını işledikleri iddia edilen olayda;  1-Sanık hakkında resmi belgede sahtecilik suçuna yönelik temyiz incelemesinde,  Sanığa yüklenen, 5237 sayılı TCK’nın 204/1. maddesinde düzenlenen “resmi belgede sahtecilik” suçunun, yasada öngörülen cezasının miktarı ve üst sınırı itibariyle tabi olduğu, sahte belge tarihi olan 22/08/2006 suç tarihinden temyiz inceleme tarihine kadar 5237 sayılı TCK’nın 66/1-e ve 67/4. maddelerinde öngörülen 12 yıllık dava zamanaşımının gerçekleştiği anlaşıldığından; 5320 sayılı Kanun’un 8/1. maddesi gereğince uygulanması gereken 1412 sayılı CMUK’nın 321. maddesi uyarınca hükmün BOZULMASINA, ancak bu husus yeniden yargılama yapılmasını gerektirmediğinden aynı Kanun'un 322. maddesinin verdiği yetkiye dayanılarak kamu davasının gerçekleşen zamanaşımı nedeniyle 5271 sayılı CMK’nın 223/8. maddesi uyarınca DÜŞMESİNE,  2-Sanık hakkında nitelikli dolandırıcılığa teşebbüs suçuna yönelik temyiz incelemesinde,  Sanığın savunmaları, SGK teftiş raporu, vergi daireleri yazı cevapları ve tüm dosya kapsamına göre; SGK tarafından suça konu belgenin gerçek olup olmadığı konusunda mevzuat gereği araştırma, inceleme yetki ve yükümlülüğünün bulunduğu, sanığın bahsi geçen şirketin faal dönemlerine ait belgenin gerçekliğinin araştırılmadan aylık bağlanmasının mümkün olmadığı, daha sonra duyulan şüphe üzerine araştırma yapıldığı ve bu belgenin vergi dairesi tarafından düzenlenmediğinin tespit edildiği, bunun üzerine aylık bağlanmadığının anlaşıldığı, bu nedenle dolandırıcılık suçunun unsuru oluşmadığı nedeniyle verilen beraat hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin suçun sübutu ve eksik incelemeye yönelik temyiz itirazlarının reddiyle beraat hükümlerinin ONANMASINA, 26/01/2021 tarihinde oy birliğiyle karar verildi."
}