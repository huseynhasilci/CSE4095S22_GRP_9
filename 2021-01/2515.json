{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza verilmesine yer olmadığına    Dosya incelenerek gereği düşünüldü:  O yer Cumhuriyet Savcısının temyiz isteminin suça sürüklenen çocuk hakkında mağdura karşı işlediği iddia olunan mala zarar verme suçundan açılan kamu davası hakkında bir hüküm kurulmamasına yönelik olduğu belirlenerek yapılan incelemede;  1-Suça sürüklenen çocuk hakkında mala zarar verme suçuna yönelik o yer Cumhuriyet Savcısının temyiz isteminin incelenmesinde;  Suça sürüklenen çocuk hakkında hırsızlık ve mala zarar verme suçlarından kamu davası açıldığı ancak hırsızlık suçu yönünden hüküm kurulduğu halde mala zarar verme suçu hakkında herhangi bir hüküm kurulmadığı gözetilerek, mahkemesince bu suçtan zamanaşımı içerisinde karar verilmesi mümkün olduğundan, o yer Cumhuriyet savcısının konusu bulunmayan temyiz isteminin 1412 sayılı CMUK’un 317. maddesi uyarınca REDDİNE,  2-Suça sürüklenen çocuk hakkında hırsızlık suçundan kurulan hükme yönelik temyiz isteminin incelenmesinde;  Dosya içeriğine göre diğer temyiz itirazları yerinde görülmemiştir.Ancak;  15-18 yaş grubunda olup ceza sorumluğu bulunan ve hakkında TCK 145 maddesi uyarınca ceza verilmesine yer olmadığına dair karar verilen suça sürüklenen çocuk hakkında 5395 sayılı Çocuk Koruma Kanunu'nun 11. maddesine aykırı olarak aynı Kanun'un 5/1-a maddesindeki danışmanlık tedbirinin de uygulanmasına karar verilmesi,  Bozmayı gerektirmiş, suça sürüklenen çocuk müdafiinin temyiz itirazları bu itibarla yerinde görülmüş olduğundan, hükmün açıklanan nedenle BOZULMASINA, ancak bozma nedeni yeniden yargılama yapılmasını gerektirmediğinden, 5320 sayılı Kanun'un 8/1. maddesi yollamasıyla 1412 sayılı CMUK'nın 322. maddesinin verdiği yetkiye dayanılarak, hüküm fıkrasından \"5395 sayılı Kanun'un 5/1-a maddesi gereğince danışmanlık tedbiri uygulanmasına, karardan bir suretin danışmanlık tedbirinin uygulanması bakımından Aydın İl Milli eğitim müdürlüğüne gönderilmesine, tedbir kararının uygulanmasının çocuğun gelişimini ne yönde etkilediğinin tespiti açısından üçer aylık sürelerle inceleme yaptırılmasına\" ilişkin bölümün çıkarılmasına karar verilmek suretiyle hükmün DÜZELTİLEREK ONANMASINA, 18.01.2021 tarihinde oybirliğiyle karar verildi."
}