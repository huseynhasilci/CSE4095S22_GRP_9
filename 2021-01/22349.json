{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "29",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Kadastro Müdürlüğünce 3402 sayılı Kadastro Kanunu'nun 41. maddesi uyarınca re'sen yapılan düzeltme işlemi sırasında, ... İlçesi ... Köyü çalışma alanında ve tapuda ... ve müşterekleri adına kayıtlı bulunan 206 parsel sayılı taşınmazın 35.000 metrekare olan yüzölçümünün 29.934,67 metrekare olarak düzeltilmesine karar verilmiştir. Davacı ... ve arkadaşları, adlarına kayıtlı bulunan taşınmazın yüzölçümüne ilişkin düzeltme kararının kaldırılması istemiyle süresi içinde Sulh Hukuk Mahkemesinde dava açmışlardır. Mahkemece, Sulh Hukuk Mahkemesinin görevli olduğuna ilişkin bozma ilamına uyularak yargılamaya devam olunduğu sırada yapılan toplulaştırma işlemi ile 134 ada 3, 137 ada 3, 138 ada 2 ve 173 ada 2 parsel sayılı taşınmazlara ifraz edilen taşınmazla ilgili davanın kabulüne, Kadastro Müdürlüğü’nün 20.02.2012 tarih ve 11 sayılı düzeltme kararının iptaline karar verilmiş; hüküm, davalı ... adına Hazine vekili tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, karar düzeltme yolu kapalı olmak üzere, 29.01.2021 gününde oybirliği ile karar verildi."
}