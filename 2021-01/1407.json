{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 173, 309)  Dava ve Karar: Yağma, şantaj, hakaret ve kişiyi hürriyetinden yoksun bırakma suçlarından şüpheliler ... ve diğerleri haklarında yapılan soruşturma evresi sonunda İstanbul Anadolu Cumhuriyet Başsavcılığı'nca verilen 04/01/2019 tarihli ve 2018/180745 soruşturma, 2019/2834 sayılı kovuşturmaya yer olmadığına dair karara karşı yapılan itirazın kabulü ile anılan kararın kaldırılmasına dair İstanbul Anadolu 4. Sulh Ceza Hakimliğinin 25/02/2019 tarihli ve 2019/986 değişik iş sayılı kararını müteakip, yeniden yapılan soruşturma evresi sonunda İstanbul Anadolu Cumhuriyet Başsavcılığı'nca verilen 28/05/2019 tarihli ve 2019/54850 soruşturma, 2019/61171 sayılı kovuşturmaya yer olmadığına dair karara karşı yapılan itirazın reddine ilişkin İstanbul Anadolu 7. Sulh Ceza Hakimliğinin 17/01/2020 tarihli ve 2019/4992 değişik iş sayılı kararına karşı, müştekiler vekili tarafından kanun yararına bozma talebinde bulunulması üzerine Adalet Bakanlığı Ceza İşleri Genel Müdürlüğünün 13.05.2020 tarihli ve 94660652-105-34-5100-2020 sayılı kanun yararına bozma istemine dayalı Yargıtay Cumhuriyet Başsavcılığı'nın 11/06/2020 tarihli ve KYB/2020/50931 sayılı ihbar yazısı ile dosya Dairemize gönderilmekle incelendi:  MEZKUR İHBARNAMESİ;  Anılan Yazıda;  \"Yağma, şantaj, hakaret ve kişiyi hürriyetinden yoksun kılma suçlarından şüpheliler ... ve diğerleri haklarında yapılan soruşturma evresi sonunda İstanbul Anadolu Cumhuriyet Başsavcılığı'nca verilen 04/01/2019 tarihli ve 2018/180745 soruşturma, 2019/2834 sayılı kovuşturmaya yer olmadığına dair karara karşı yapılan itirazın kabulü ile anılan kararın kaldırılmasına dair İstanbul Anadolu 4. Sulh Ceza Hakimliğinin 25/02/2019 tarihli ve 2019/986 değişik iş sayılı kararını müteakip, yeniden yapılan soruşturma evresi sonunda İstanbul Anadolu Cumhuriyet Başsavcılığı'nca verilen 28/05/2019 tarihli ve 2019/54850 soruşturma, 2019/61171 sayılı kovuşturmaya yer olmadığına dair karara karşı yapılan itirazın reddine ilişkin İstanbul Anadolu 7. Sulh Ceza Hakimliğinin 17/01/2020 tarihli ve 2019/4992 değişik iş sayılı kararını kapsayan dosya incelendi.  Dosya kapsamına göre;  1- İstanbul Anadolu 4. Sulh Ceza Hakimliğinin 25/02/2019 tarihli ve 2019/986 değişik iş sayılı kararı yönünden yapılan incelemede;  İstanbul Anadolu 4. Sulh Ceza Hakimliğince, soruşturma konusu olaya ilişkin kamera görüntülerinin araştırılması ve tanık ifadeleri alınmadan etkin soruşturma yapılmadığından bahisle itirazın kabulü ile kovuşturmaya yer olmadığına dair kararın kaldırılmasına karar verilmiş ise de; 5271 sayılı Ceza Muhakemesi Kanunu'nun 6545 sayılı Kanun'un 71. maddesi ile değişik 173/3. maddesinde yer alan, “Sulh ceza hâkimliği, kararını vermek için soruşturmanın genişletilmesine gerek görür ise bu hususu açıkça belirtmek suretiyle, o yer Cumhuriyet Başsavcılığı'ndan talepte bulunabilir; kamu davasının açılması için yeterli nedenler bulunmazsa, istemi gerekçeli olarak reddeder...” şeklindeki düzenleme karşısında, Sulh Ceza Hakimliğince soruşturmanın genişletilmesi kararı verilmesi ve Cumhuriyet Savcılığı'nca söz konusu bu hususlarla ilgili eksiklikler giderildikten sonra şüpheli hakkında itirazla ilgili bir karar verilmesi gerektiği gözetilmeden, doğrudan kovuşturmaya yer olmadığına dair kararın ortadan kaldırılmasına karar verilmesinde,  2- İstanbul Anadolu 7. Sulh Ceza Hâkimliğinin 17/01/2020 tarihli ve 2019/4992 değişik iş sayılı kararı yönünden yapılan incelemede;  İstanbul Anadolu 4. Sulh Ceza Hâkimliğinin 25/02/2019 tarihli ve 2019/986 değişik iş sayılı kararının yukarıda alınan gerekçe dikkate alındığında soruşturmanın genişletilmesi kararı verilmesi ve Cumhuriyet savcılığınca söz konusu bu hususlarla ilgili eksiklikler giderildikten sonra şüpheli hakkında itirazla ilgili bir karar verilmesi gerektiği cihetle, İstanbul Anadolu Cumhuriyet Başsavcılığı tarafından yeniden yapılan soruşturma sonunda 28/05/2019 tarihli kovuşturmaya yer olmadığına dair karar verilmiş ise de, Cumhuriyet Savcılığı tarafından ilgili eksiklikler giderildikten sonra daha önceden soruşturmanın genişletilmesine karar veren merciince itirazla ilgili bir karar verilmesi gerektiği, kesin nitelikteki İstanbul Anadolu 4. Sulh Ceza Hakimliğinin 25/02/2019 tarihli ve 2019/986 değişik iş sayılı kararının olağanüstü kanun yolu olan kanun yararına bozma yolu ile bozulmadan yeniden verilen kovuşturmaya yer olmadığına dair karara karşı yapılan itirazın reddine karar verilmesinin hukuka uygun olmadığı anlaşıldığından, anılan gerekçe ile itirazın bu yönden kabulü yerine, yazılı şekilde reddine karar verilmesinde, isabet görülmemiştir.\" denilerek,  5271 sayılı Ceza Muhakemesi Kanunu'nun 309. maddesi uyarınca anılan kararların bozulması\" Dairemizden istenilmiştir.  GEREĞİ GÖRÜŞÜLÜP DÜŞÜNÜLDÜ:  Sonuç: Kanun yararına bozma istemine dayanan Yargıtay Cumhuriyet Başsavcılığı'nın ihbar yazısı, incelenen dosya içeriğine göre yerinde görüldüğünden KABULÜ ile;  İstanbul Anadolu 4. Sulh Ceza Hakimliğinin 25/02/2019 tarihli ve 2019/986 değişik iş sayılı kararı ile İstanbul Anadolu 7. Sulh Ceza Hakimliğinin 17/01/2020 tarihli ve 2019/4992 değişik iş sayılı kararlarının, 5271 sayılı CMK'nın 309. maddesi gereğince BOZULMASINA, Yerel Mahkemece kanun yararına bozma kararı doğrultusunda işlem yapılmak üzere dosyanın mahalline gönderilmesine, 18/01/2021 tarihinde oybirliğiyle karar verildi. (¤¤)  "
}