{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ADANA Bölge Adliye Mahkemesi 5. Ceza Dairesi   Hükümler : 1- Mahkûmiyet; İskenderun 1. Ağır Ceza Mahkemesinin 17/01/2019 gün - 2018/250 esas ve 2019/30 sayılı kararı  2- İlk derece mahkemesi hükmü kaldırılarak beraat: Adana Bölge Adliye Mahkemesi 5. Ceza Dairesinin 23/05/2019 gün - 2019/1211 esas ve 2019/997 sayılı kararı    Bölge Adliye Mahkemesince verilen hüküm Cumhuriyet savcısı tarafından temyiz edilmekle, temyiz edenlerin sıfatı, başvuruların süresi, kararın niteliği, ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ :  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınarak Cumhuriyet savcısının temyiz dilekçesinin hükmün hukuki yönlerine ilişkin olduğu belirlenerek anılan sebeplere göre yapılan incelemede,  22.02.2018 tarihli olay ve yakalama tutanakları içerikleri, hakkında kullanmak için uyuşturucu madde bulundurma suçundan soruşturma yürütülen ..., müdafii huzurunda alınan kolluktaki beyanında “uyuşturucu maddeyi beyaz demir kapılı tek katlı ikametten, görsem tanıyabileceğim bir erkek şahıstan, oneo ibareli mavi beyaz kutu içerisinden aldığını” belirtmesi, yine müdafii huzurunda düzenlenen 22.02.2018 tarihli canlı teşhis tutanağında “uyuşturucu maddeyi aldığı şahıs olarak sanığı teşhis etmesi” karşısında ve tüm dosya kapsamına göre, sanığın atılı suçu işlediği sabit olduğu halde, mahkûmiyeti yerine dosya kapsamına uygun düşmeyen gerekçelerle beraatine karar verilmesi,  Yasaya aykırı, Cumhuriyet savcısının temyiz itirazları bu nedenle yerinde olduğundan, hükmün BOZULMASINA, 7165 sayılı Kanunun 8. maddesi ile değişik CMK'nın 304/1. fıkrası uyarınca, dosyanın Adana Bölge Adliye Mahkemesi 5. Ceza Dairesine, kararın bir örneğinin İskenderun 1. Ağır Ceza Mahkemesine gönderilmesine, 18/01/2021 tarihinde oy birliği ile karar verildi."
}