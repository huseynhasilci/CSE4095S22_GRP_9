{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet      Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanık hakkında katılan ...'a karşı kasten yaralama ve hakaret suçlarından verilen mahkumiyet hükümlerine yönelik temyiz talebinin incelenmesinde;  Sanık hakkında kasten yaralama suçundan hüküm kurulurken; haksız tahrike ilişkin kanun maddesi olan 5237 sayılı TCK'nin 29/1. maddesinin TCK'nin 29/4. maddesi olarak yazılması ve yine sanığa hakaret suçundan kurulan hükümde tahrik nedeniyle indirim yapılırken özel tahrik maddesi olarak 5237 sayılı TCK'nin 129. maddesi yerine TCK'nin 29/4. maddesinin yazılması mahallinde düzeltilmesi mümkün yazım hataları olarak görüldüğünden bozma sebebi yapılmamış ve tebliğnamenin düzelterek onama düşüncesine iştirak edilmemiştir.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafiinin yerinde görülmeyen temyiz sebeplerinin reddiyle hükümlerin ONANMASINA,  2) Sanık hakkında katılan ...'e karşı kasten yaralama suçundan verilen mahkumiyet hükmüne yönelik temyiz talebinin incelenmesinde;  Yerinde görülmeyen diğer temyiz sebeplerinin reddine, ancak;  Oluşa ve tüm dosya içeriğine göre; aralarında geçmişe dayalı husumet bulunan katılan ve sanığın Kadıköy 7. Asliye Ceza Mahkemesinin 2011/725 Esas sayılı dava dosyasının duruşmasından çıktıktan sonra koridorda aralarında görülmekte olan dava nedeniyle tartışma çıktığı, tartışmanın kavgaya dönüşmesi sonucunda sanığın katılanın omzuna vurduğundan bahisle sanık hakkında mahkumiyet hükmü kurulmuş ise de, sanığın aşamalarda suçu kabul etmediği, katılanın yaralanmasına ilişkin herhangi bir patolojik bulgunun bulunmadığı ve olaya ilişkin dinlenen tanıklarında    bilgisinin olmadığı değerlendirildiğinde, katılanın soyut iddiası dışında, sanığın üzerine atılı suçu işlediğine dair mahkumiyet hükmü kurmaya yeterli, kesin ve inandırıcı delil elde edilmediği, sanık hakkında kasten yaralama suçu yönünden beraat hükmü kurulması gerektiği gözetilmeden, yazılı şekilde hüküm kurulması,  Bozmayı gerektirmiş, sanık müdafiinin temyiz sebepleri bu itibarla yerinde görülmüş olduğundan hükmün bu sebeplerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 12.01.2021 gününde oy birliğiyle karar verildi."
}