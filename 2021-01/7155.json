{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kamu malına zarar verme, trafik güvenliğini tehlikeye sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Kamu malına zarar verme suçundan dolayı zarar gören ve kovuşturma evresinde duruşmadan haberdar edilmeyen müşteki İçişleri Bakanlığının 5271 sayılı CMK'nın 260/1. maddesi uyarınca hükmü temyize hakkı bulunması ve yokluğunda verilen kararı temyiz ederek katılma iradesini ortaya koyması nedeniyle aynı Kanun'un 237/2. maddesi uyarınca davaya katılmasına karar verilerek yapılan incelemede;  Suç tarihinde 15-18 yaş grubunda bulunan suça sürüklenen çocuğun suç tarihinde ehliyetsiz ve alkollü şekilde kullandığı araç ile tehlikeli şekilde seyir halinde olduğu ihbarı üzerine polis tarafından durdurularak kontrol yapılmak istendiğinde, durmayıp hızla kaçmak isterken Ortaca Emniyet Müdürlüğüne ait araca çarpıp, aracını terk ederek kaçması şeklindeki eyleminin TCK'nın 152/1-a, 179/2, 31/3. maddelerinde düzenlenen suçları oluşturduğu, bu suçlar için öngörülen cezanın üst sınırına göre aynı Kanun’un 66/1-e, 66/2. maddeleri uyarınca hesaplanan 5 yıl 4 aylık olağan zamanaşımının, 05/05/2015 olan karar tarihinden inceleme tarihine kadar geçmiş bulunması,  Bozmayı gerektirmiş, katılan kurum vekili ile suça sürüklenen çocuğun temyiz itirazları bu bakımdan yerinde görülmüş olduğundan, hükmün açıklanan nedenle BOZULMASINA, bozma nedeni yeniden yargılama yapılmasını gerektirmediğinden, 5320 sayılı Kanun'un 8. maddesi uyarınca halen yürürlükte bulunan, 1412 sayılı CMUK'nın 322. maddesinin verdiği yetkiye dayanılarak, suça sürüklenen çocuk hakkında açılan kamu davasının, 5271 sayılı CMK'nın 223/8. maddesi gereğince zamanaşımı nedeniyle DÜŞÜRÜLMESİNE, 20.01.2021 gününde oy birliğiyle karar verildi."
}