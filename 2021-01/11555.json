{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK.nin 106/2-a, 43/2, 62, 53. maddeleri uyarınca 4 yıl 2 ay hapis cezası ile cezalandırılmasına.    TÜRK MİLLETİ ADINA    Toplanan deliller karar yerinde incelenip, sanık ...’in, mağdurlar ..., ... ve ... ... ...’ya yönelik eyleminin sübutu kabul, takdire ilişkin cezayı azaltıcı sebeplerin niteliği ve derecesi takdir kılınmış, savunması inandırıcı gerekçelerle reddedilmiş, incelenen dosyaya göre verilen hükümde bozma nedenleri dışında bir isabetsizlik görülmemiş olduğundan, sanık müdafiinin; fazla ceza tayin olunduğuna ve sair sebeplere yönelen temyiz itirazlarının reddiyle,  Oluşa ve dosya kapsamına göre, yaylada rafting işletmesi olan sanığın, dosya kapsamında sabit olmayan bir takım iddiaları nedeniyle kendince düşüncelere girerek komşusu olan işletmenin sahipleri olan mağdurlara yönelik husumet beslediği, olay tarihinde mağdurların kendilerine ait iş yeri içerisinde cam kenarında bulunan masada yemek yedikleri sırada iş yerinin mutfak kısmından içeriye giren sanığın mağdurları hedef alarak yaklaşık 5-6 metre mesafeden mağdurların oturduğu masaya doğru üç el ateş ettiği, fakat mermilerin mağdurlara isabet etmeyerek arkalarında bulunan cama isabet ettikleri, bu sırada mağdurların masanın altına doğru hamle yaptıkları, mağdur ...’nın ise dışarı çıkarak kaçmaya başladığı, sanığın silahının tutukluk yaptığı fakat sanığın bu tutukluğu giderip, silahına yeni mermi sürdüğü ve kaçan mağdur ...’nın arkasından ateş ederek onu kovalamaya başladığı, sanığın atışlarının mağdura isabet etmediği ve mağdur ...’nın orada bulunan tanık ... ...’ya sığındığı, ... ...’nın sözlü müdahelesi üzerine sanığın oradan uzaklaşarak eylemine son verdiği olayda,  1) Sanığın, yanına ruhsatsız silahını ve yedek şarjörlerini de alarak mağdurların işlettiği işletmeye gizlice girerek, etkili mesafeden öldürmeye elverişli silah ile mağdurları hedef alarak birden fazla kez atış yapması, fakat o sırada masada yemek yiyen mağdurların isabet almayarak mermilerin mağdurların hemen arkasındaki pencereye isabet etmesi, silahın tutukluk yapması üzerine sanığın tutukluğu gidererek silahına yeni mermi sürmesi ve kaçan mağdur ...’nın peşinden ısrarlı şekilde giderek atışlarına devam etmesi ve tanığın müdahelesi ile sanığın eylemine son vermesi hususları birlikte değerlendirildiğinde, sanığın eyleminin öldürmeye teşebbüs suçuna vücut verdiği anlaşılmakla, yanılgılı değerlendirme ile hakkında silahla tehdit suçundan hüküm kurulması,  2) 4.11.2015 tarihli Resmi Gazete'de yayımlanan Anayasa Mahkemesinin 08.10.2015 tarih, 2014/140 esas ve 2015/85 sayılı kararı ile 5237 sayılı TCK'nin 53. maddesinin iptal edilen bölümlerinin değerlendirilmesi zorunluluğu,  Yasaya aykırı olup bozmayı gerektirmiş, o yer Cumhuriyet savcısının temyiz itirazları bu itibarla yerinde görüldüğünden, hükmün tebliğnamedeki düşünceden farklı olarak CMUK'un 321. maddesi uyarınca BOZULMASINA, 12.01.2021 gününde oy birliği ile karar verildi."
}