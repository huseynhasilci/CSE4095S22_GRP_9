{
    "Dairesi": "5.Hukuk Dairesi",
    "Mahkemesi": "Sulh Hukuk Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki davanın yapılan duruşması sonunda kurulan hükmün Yargıtayca incelenmesi davalı vekili tarafından istenilmekle, dosya incelendi, gereği düşünüldü:   Davacı vekili, 5.338,00.-TL asıl, 329,18.-TL işlemiş faiz ortak gider alacağının tahsiline ilişkin takibe itirazın iptali ile % 20 icra inkar tazminatına karar verilmesini istemiştir.  Mahkemece, davanın kısmen kabulüne karar verilmiş, hüküm davalı vekili tarafından temyiz edilmiştir. Yargıtay (kapatılan) 20. Hukuk Dairesinin 31/10/2018 gün ve 2017/2284 E.- 2018/6954 K. sayılı ilamı ile hükmün bozulmasına karar verilmiştir.  Mahkemece bozma ilamına uyularak yapılan yargılamada, davanın kısmen kabulüne karar verilmiş, hüküm taraf vekillerince temyiz edilmiştir. Yargıtay (kapatılan) 20. Hukuk Dairesinin 18/11/2019 gün ve 2019/3523 E.- 2019/6673 K. sayılı ilamı ile hükmün bozulmasına karar verilmiştir.  Mahkemece bozma ilamına uyularak yapılan yargılamada, davanın kısmen kabulü ile davalının, 3.546,58 TL asıl alacak, 53.20 TL gecikme tazminatı olmak üzere toplam 3.599,78 TL'lik itirazın iptaline karar verilmiş, hüküm, davalı vekili tarafından temyiz edilmiştir.  Temyize konu miktar, karar tarihi itibariyle 3.920,00TL'lik temyiz kesinlik sınırının altındadır.  HUMK.nun 5219 sayılı Yasa ile değişik 427. maddesinin ikinci fıkrası uyarınca miktar veya değeri 3.920,00 TL'yi geçmeyen kararlar kesin olduğundan miktar yönünden temyiz dilekçesinin REDDİNE, peşin alınan temyiz harcının istenildiğinde iadesine ve temyize başvurma harcının Hazineye irad kaydedilmesine, 27/01/2021 gününde oybirliğiyle karar verildi."
}