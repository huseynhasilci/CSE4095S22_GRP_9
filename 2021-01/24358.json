{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-a,e maddeleri gereğince beraat    Nitelikli dolandırıcılık suçundan sanıkların beraatine ilişkin hükümler katılan vekili, sanık ...’nin beraatine ilişkin hüküm O yer Cumhuriyet savcısı ve vekalet ücretiyle sınırlı olmak üzere sanık ... müdafisi tarafından temyiz edilmekle, dosya incelendi gereği düşünüldü;  Sanık ...’nin katılan ...’e ortak iş yapmayı teklif ettiği ve ''benim evim var, sen de bir şeyler koyabilirsen teşvik kredisi alalım'' dediği, sanık ...’ye güvenen katılan ...’in teklifi kabul ettiği ve babası olan katılan ... ile görüşerek alacakları krediye teminat olması amacıyla taşınmazları için sanık ...’ye vekalet vermesini istediği, katılan ...’in Bergama ..... Noterliği'nin 21/09/2012 gün, 09051 yevmiye sayılı vekaletnamesi ile, suç konusu taşınmazları satma yetkisini de içerecek şekilde sanık ...’ye vekalet verdiği, sanık ...’nin ise taşınmazları sanık ...’ye satarak devrettiği, bu suretle sanıkların fikir ve eylem birliği içerisinde üzerilerine atılı suçu işlediklerinin iddia edildiği somut olayda;  1- Sanık ... hakkında kurulan beraat hükmüne yönelik temyiz itirazlarının incelenmesinde,  Sanığın savunması, katılan beyanları ve dosya kapsamından; sanığın atılı suçu işlediğine dair mahkumiyetine yeterli delil elde edilemediği gerekçesine dayanan mahkemenin beraat yönünde kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin temyiz itirazlarının reddiyle, beraat hükmünün ONANMASINA,  2- Sanık ... hakkında kurulan beraat hükmüne yönelik temyiz itirazlarının incelenmesinde,  Katılanların aşamalarda değişmeyen oluşa uygun istikrarlı beyanları, bu anlatımı destekleyen tanık ifadeleri, tapu kayıtları ve tüm dosya kapsamı birlikte değerlendirildiğinde sanığın en başından itibaren dolandırıcılık kastı ile hareket ederek katılanlar aleyhine haksız menfaat temin ettiği, sanığın eyleminin 6763 sayılı Kanun ile uzlaşma kapsamına alınan TCK'nın 157/1. maddesinde belirtilen basit dolandırıcılık suçunu oluşturacağı gözetilmeyerek eksik inceleme ve araştırma sonucu yazılı şekilde beraat hükmü kurulması,  Bozmayı gerektirmiş, katılan vekilinin ve O yer Cumhuriyet savcısının temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca, hükmün BOZULMASINA, 13/01/2021 tarihinde oybirliğiyle karar verildi."
}