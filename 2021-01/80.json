{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Başkasına ait kimlik veya kimlik bilgilerinin kullanılması, resmi belgenin düzenlenmesinde yalan beyan",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat    Gereği görüşülüp düşünüldü:  İftira suçunun özel bir halini düzenleyen TCK.nın 268. maddesinde tanımlanan \"Başkasına ait kimlik veya kimlik bilgilerinin kullanılması\" suçunun oluşabilmesi için, kişinin işlediği suç nedeniyle kendisi hakkında soruşturma ve kovuşturma yapılmasını engellemek amacıyla, başkasına ait kimliği veya kimlik bilgilerini kullanması gerektiği, suç soruşturma veya kovuşturması bulunmaksızın diğer resmi belgelerin düzenlenmesi aşamasında görevlilere kimliği ile ilgili yalan beyanda bulunma eyleminin TCK.nın 206/1. maddesinde öngörülen suçu oluşturacağı, somut olayda; hakkında farklı suçlardan yakalaması bulunan sanığın, şüphe üzerine durdurulduğunda, kimliğini soran polis memurlarına kardeşi olan ...’ın kimlik bilgilerini söylediği, gerçek kimliğini sakladığından şüphelenilerek olay yeri kimlik tespit şubesine götürüldüğü, adli muayene raporu ile parmak izi ve fotoğraf kayıt formunun kardeşi ... adına tanzim edilmiş olduğunun anlaşılması karşısında; henüz hakkında yürütülen bir soruşturma veya kovuşturma bulunmayan sanığın eyleminin TCK.nın 206 maddesi kapsamında \"resmi belgenin düzenlenmesinde yalan beyan\" suçunu oluşturduğu gözetilmeden yazılı şekilde beraat kararı verilmesi,  Yasaya aykırı, Cumhuriyet Savcısının temyiz itirazları yerinde görülmüş olduğundan, hükmün bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK.nın 321. maddesi uyarınca BOZULMASINA, 11.01.2021 gününde oybirliğiyle karar verildi."
}