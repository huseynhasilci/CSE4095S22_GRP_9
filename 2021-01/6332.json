{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 5510 sayılı Sosyal Sigortalar ve Genel Sağlık Sigortası Kanunu’na aykırılık eyleminden dolayı kabahatli Kilis Adli Yargı İlk Derece Mahkemesi Adalet Komisyonu hakkında 1.014,00 Türk lirası idari para cezası uygulanmasına ilişkin Kilis Sosyal Güvenlik İl Müdürlüğünün 24/07/2018 tarihli ve 10159204 sayılı idari yaptırım kararına karşı yapılan başvurunun kabulüne dair Kilis Sulh Ceza Hakimliğinin 05/10/2018 tarihli ve 2018/2157 değişik iş sayılı kararı aleyhine Adalet Bakanlığının 19/03/2019 gün ve 1308 sayılı kanun yararına bozma istemini içeren yazısı ekinde bulunan dava dosyası Yargıtay Cumhuriyet Başsavcılığının 29/03/2019 gün ve KYB-2019-31425 sayılı ihbarnamesi ile daireye verilmekle okundu.  Anılan ihbarnamede;  Dosya kapsamına göre, 5510 sayılı Sosyal Sigortalar ve Genel Sağlık Sigortası Kanunu’nun 102/4. maddesinde yer alan, “İdarî para cezaları ilgiliye tebliğ ile tahakkuk eder. Tebliğ tarihinden itibaren onbeş gün içinde Kuruma ya da Kurumun ilgili hesaplarına yatırılır veya aynı süre içinde Kuruma itiraz edilebilir. İtiraz takibi durdurur. Kurumca itirazı reddedilenler, kararın kendilerine tebliğ tarihinden itibaren otuz gün içinde yetkili idare mahkemesine başvurabilirler. Bu süre içinde başvurunun yapılmamış olması halinde, idari para cezası kesinleşir.” şeklindeki düzenleme gereğince, 5510 sayılı Kanun’a göre verilen idari para cezalarına itiraz merciinin idari yargı olarak değiştirilmesi karşısında, başvurunun reddi yerine yazılı şekilde kabulüne karar verilmesinde isabet görülmediği gerekçesiyle 5271 Sayılı Ceza Muhakemesi Kanunu’nun 309.maddesi uyarınca anılan kararın kanun yararına bozulması isteminde bulunulmakla, gereği görüşülüp düşünüldü;  Başvuruya konu idari yaptırım kararının; Kilis Sosyal Güvenlik İl Müdürlüğünün 24/07/2018 tarihli ve 10159204 sayılı idari yaptırım kararı olmasına karşın, kararda 27/07/2018 tarihli olarak gösterilmesi mahallinde düzeltilebilir maddi hata olarak kabul edilmiştir.  Yargıtay Cumhuriyet Başsavcılığı'nın kanun yararına bozma istemine dayanan ihbarname içeriği yerinde görüldüğünden, Kilis Sulh Ceza Hakimliğinin 05/10/2018 tarihli ve 2018/2157 değişik iş sayılı kararının CMK'nin 309/4-c maddesi uyarınca aleyhe tesir etmemek ve yeniden yargılamayı gerektirmemek üzere kanun yararına BOZULMASINA, 20/01/2021 tarihinde oy birliğiyle karar verildi."
}