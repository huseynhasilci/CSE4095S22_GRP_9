{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "04",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet        Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  Mağdur Hacı Bayram Gül’ün kimlik bilgilerine gerekçeli karar başlığında yer verilmeyerek 5271 sayılı CMK'nin 232/2-b maddesine aykırı davranılmış ise de; bu husus mahallinde giderilebilir eksiklik olarak kabul edilmiştir.  Yerinde görülmeyen diğer temyiz sebeplerinin reddine, ancak;  Bozma öncesi kurulan Kırıkkale 2. Asliye Ceza Mahkemesinin 29.12.2015 gün ve 2015/415 Esas, 2015/698 Karar sayılı kararı ile sanığın TCK’nin 86/1, 86/3-e, 87/1-d-son, 62, 53, 58. maddeleri gereğince 4 yıl 2 ay hapis cezası ile cezalandırılmasına karar verildiği, sanık müdafinin temyizi ile dairemizin 18.06.2019 gün ve 2019/3898 Esas, 2019/13004 Karar sayılı kararı ile “sanık hakkında olası kast hükümlerinin uygulanması gerektiğinden bahisle” hükmün bozulduğu, tekerrür hükümleri yönünden bir bozma nedeni bulunmadığı, bozma sonrası kurulan inceleme konusu Kırıkkale 2. Asliye Ceza Mahkemesinin 10.10.2019 gün ve 2019/365 Esas, 2019/740 Karar sayılı kararı ile sanığın TCK’nin 86/1, 86/3-e, 87/1-d-son, 21/2 62, 53. maddeleri gereğince 2 yıl 1 ay hapis cezasına karar verildiği ve tekerrür hükümlerinin uygulanmadığı belirlenerek yapılan incelemede;  Yerinde görülmeyen diğer temyiz sebeplerinin reddine, ancak;  Sanığın adli sicil kaydında bulunan ve bozma öncesi tekerrüre esas alınan Kırıkkale Ağır Ceza Mahkemesinin 06.04.2006 gün ve 2006/25 Esas, 2006/138 Karar sayılı kararı ile TCK’nin 81, 35. maddeleri gereği verilen 7 yıl 6 ay hapis cezası içeren ilamın tekerrüre esas alınması gerektiğinin gözetilmemesi,  Bozmayı gerektirmiş, sanık müdafi ve o yer Cumhuriyet savcısının temyiz istemleri bu itibarla yerinde görülmüş olduğundan hükmün sebepten 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme aykırı olarak BOZULMASINA, ancak bu husus yeniden yargılamayı gerektirmediğinden CMUK’un 322. maddesi gereğince, hüküm fıkrasına cezanın hesaplanmasına ilişkin kısmın sonuna gelmek üzere “sanık hakkında hükmolunan cezanın 5237 sayılı TCK’nin 58/6-7. maddesi gereğince, mükerrirlere özgü infaz rejiminin ve cezanın infazından sonrada denetimli serbestlik tedbirinin uygulanmasına, tekerrüre esas olarak Kırıkkale Ağır Ceza Mahkemesinin 06.04.2006 gün ve 2006/25 Esas, 2006/138 Karar sayılı kararı ile TCK’nin 81, 35 maddeleri gereği verilen 7 yıl 6 ay hapis cezası içeren ilamının esas alınmasına” cümlesinin eklenmesi suretiyle hükmün DÜZELTİLEREK ONANMASINA, 04.01.2021 gününde oy birliğiyle karar verildi."
}