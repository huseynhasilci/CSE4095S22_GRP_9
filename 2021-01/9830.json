{
    "Dairesi": "14.Ceza Dairesi",
    "Mahkemesi": "Çocuk Ağır Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı (mağdure... yönelik), çocuğun cinsel istismarı (mağdureler ...le ...e yönelik)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet (mağdure sayısınca)    İlk derece mahkemesince bozma üzerine verilen hükümler temyiz edilmekle başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Yapılan yargılamaya, toplanıp karar yerinde gösterilen delillere, mahkemenin soruşturma ile kovuşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine,  Ancak;  Suça sürüklenen çocuğun değişik tarihlerde kardeşleri olan mağdureler ...le ...in göğüsleri ile vajina ve kalçasına kıyafet altından dokunma, penisini kalçalarına sürtme ve dudaklarından öpme şeklindeki eylemlerinin sarkıntılık düzeyini aştığı ve dosyada mevcut...Adl Tıp Kurumu 6. İhtisas Kurulu raporuna göre söz konusu eylemlerden dolayı Sevin'in ruh sağlığının bozulduğu nazara alınıp, eylemlerin 6545 sayılı Kanunla yapılan değişiklik sonrasındaki 5237 sayılı TCK'nın 103/1-c.1. maddesinde düzenlenip 8 yıldan 15 yıla kadar hapis cezasını öngören çocuğun cinsel istismarı suçunu oluşturduğu gözetilerek lehe - aleyhe kanun değerlendirmesi yapılması gerekirken yazılı şekilde TCK'nın 103/1-c.1. maddesi ile 3 yıl hapis cezası belirlenmesi suretiyle lehe kanun değerlendirmesinin hatalı yapılması,  Suça sürüklenen çocuğun olay tarihi dönemde on beş yaşından küçük olan mağdureler ..... ile ...e yönelik eylemlerini cebirle işlediğine dair gerekçeli hükümde denetime elverişli somut gerekçeler gösterilmesinin zorunlu olduğu nazara alınmaksızın yazılı şekilde müsnet suçtan belirlenen temel cezaların TCK'nın 103/4. maddesi ile artırılması,  Kanuna aykırı, suça sürüklenen çocuk müdafisi ile katılan Bakanlık vekilinin temyiz itirazları bu itibarla yerinde görüldüğünden, hükümlerin 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi uyarınca BOZULMASINA, 21.01.2021 tarihinde oy birliğiyle karar verildi."
}