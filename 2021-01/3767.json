{
    "Dairesi": "1.Hukuk Dairesi",
    "Mahkemesi": " ... BÖLGE ADLİYE MAHKEMESİ 2. HUKUK DAİRESİ",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen davada;  Davacı, maliki olduğu 8638 ada 8 sayılı parseldeki 16/175 payını satarak bedelini kendisine ödemesi konusunda davalı ...’i 02.01.2014 tarihinde vekil tayin ettiğini, ne var ki davalı ...’in vekalet görevini kötüye kullanarak anılan payı el ve işbirliği içerisinde hareket ettiği davalı eşi ...’e devrettiğini, kendisine herhangi bir satış bedeli ödenmediğini ileri sürerek, tapu kaydının iptali ile adına tescilini istemiştir.  Davalılar, davacı ile davalı ... arasında dava dışı bir parselle ilgili kat karşılığı inşaat sözleşmesinden kaynaklanan hükmen tescile ilişkin bir davanın devam ettiğini, davacının borcunu yerine getirmediğini, ayrıca çekişmeli temlikin takas karşılığı yapıldığını, 16/175 pay karşılığında davacıya ... ilinde bulunan 305 m2’lik bir arsa verildiğini bildirip, davanın reddini savunmuşlardır.  Mahkemece, iddianın kanıtlandığı gerekçesiyle davanın kabulüne karar verilmiş, davalılar vekilinin istinafı üzerine, ... Bölge Adliye Mahkemesi 2. Hukuk Dairesince davalı savunmasının ispatlandığı, dava konusu payın takas nedeniyle devredildiği, vekalet görevinin kötüye kullanılmadığı, temlikin iradi olduğu gerekçesiyle 6100 sayılı HMK’nin 353/1.b.2 maddesi gereğince hükmün ortadan kaldırılmasına ve davanın reddine karar verilmiştir.  Karar, davacı vekili tarafından süresinde duruşma istekli temyiz edilmiş olmakla, duruşma günü olarak saptanan 19.01.2021 Salı günü için yapılan tebligat üzerine temyiz eden davacı vekili Avukat ...geldi, davetiye tebliğine rağmen temyiz edilen davalılar ... İlik vd. vekili Avukat gelmedi, yokluğunda duruşmaya başlandı, süresinde verildiği ve kayıt olunduğu anlaşılan temyiz dilekçesinin kabulüne karar verildikten sonra gelen vekilin sözlü açıklamaları dinlendi, duruşmanın bittiği bildirildi, iş karara bırakıldı. Bilahare Tetkik Hakimi ... tarafından düzenlenen rapor okundu, düşüncesi alındı. Dosya incelenerek gereği görüşülüp düşünüldü:   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davacının yerinde bulunmayan temyiz itirazının reddiyle usul ve yasaya uygun olan hükmün ONANMASINA, aşağıda yazılı 23.40 -TL bakiye onama harcının temyiz eden davacıdan alınmasına, 19/01/2021 tarihinde oybirliğiyle karar verildi."
}