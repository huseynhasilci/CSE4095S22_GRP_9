{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıkların ayrı ayrı beraatlerine    Nitelikli dolandırıcılık ve resmi belgede sahtecilik suçundan sanıkların beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Sanık ...'ün Laborkim Medikal Sağlık Ürünleri Ticaret isimli şahıs firmasının sahibi, sanık ...'ın bu firmanın yetkilisi, diğer sanıklar ..., ..., ..., ..., ..., ..., ...’nun da .... Tıpa Merkezi’nde çalışan doktorlar oldukları, sanıklar ... ve ...'ın Esenyurt Belediyesi’nden hasta bezi ihtiyacı olan hastalara ait listeyi temin ederek, bu hastalar adına SGK kurumundan hasta bezi temin etme ve hastalar adına evrakları takip etme yetkisi veren vekaletname aldıkları, bu vekaletnamelere istinaden .... Tıp Merkezi’nde doktor olarak görev yapan diğer sanıklara hastaların bizzat başvurusu bulunmamasına rağmen usulsüz reçete ve rapor düzenlettikleri, bu şekilde sanıkların 2010 Yılı aralık ayından 28 /11/2011 tarihine kadar düzenlenen usulsüz reçeteler ile SGK tarafından .... Tıp Merkezine 4.388,04 TL, .... Ticaret isimli firmaya 31.605,12 TL yersiz ödeme yapılmasına sebebiyet vererek, zincirleme şekilde nitelikli dolandırıcılık ve resmi belgede sahtecilik suçunu işledikleri iddia edilen olayda; sanıklar ... ve ...'ın Esenyurt Belediyesi Engelliler Koordinasyon Merkezi ile varılan anlaşma sonucu .... Ticaret adına tüm hasta bezlerinin temin edildiği, sanıklar ..., ..., ..., ..., ..., ..., ...’nun kendilerine müracaat eden hastların bizzat mauyenelerinin yapıldığı ve söz konusu raporların tanzim edildiğini, suçlamaları kabul etmediklerine dair savunmaları, Esenyurt Belediyesi Engelliler Koordinasyon Merkezinin birim sorumlusu olan tanık ....'in 2010 yılından itibaren SGK'nın engelli hastaların bez ihtiyaçlarını karşılamaya başlaması nedeniyle belediyenin bu hastaların ihtiyacı olan hasta bezlerini verememesi üzerine, hastaların mağdur olmaması amacı ile, Belediyeden hasta bezi alan hastalardan sosyal güvencesi olanların hasta bezlerinin temini için özel firmalar görüşmeler sonucu .... Ticaret firması ile anlaştıklarını, bu anlaşma uyarınca sanıklardan ... ve ...'ın Esenyurt Belediyesi'nden sosyal yardım olarak hasta bezi alan hastaların sosyal güvenceleri kapsamında hasta bezlerini temin etmek için engelli hastalardan vekalet aldıklarını, Esenyurt Belediyesi tarafından Engelliler Merkezi’nde bu firmaya tahsis edilen yerde hasta bezlerinin ilgili hastaya teslim edildiği yönündeki anlatımları, dinlenen tanıkların kendilerine tahsis edilen hasta bezlerini teslim aldıklarını belirtmeleri, bir kısım tanıkların raporlarını .... Tıpa Merkezi’nden veya başka hastanelerden aldıklarını, hasta bezlerini sanık ...'dan teslim almasına rağmen, teslimatın Esenyurt Belediyesi bünyesindeki Engelliler merkezinde yapılmasından dolayı hasta bezlerinin Esenyurt Belediyesi tarafından verildiğini zannettiklerini, düzenlenen belgeler altındaki imzaların kendilerine ve yakınlarına ait olduğunu ifade etmeleri, bir kısım tanıkların ise olayı hatırlamadıklarını ifade etmeleri karşısında; sanıkların nitelikli dolandırıcılık ve resmi belgede sahtecilik suçlarını işlediklerine dair mahkumiyetlerini gerektirir, her türlü şüpheden arındırılmış, kesin ve inandırıcı delil elde edilemediği gerekçesine dayanan mahkemenin kabulünde bir isabetsizlik görülmemiştir.  Yapılan yargılama sonunda, sanıkların yüklenen suçları işlediklerine dair mahkumiyetlerini gerektirir, her türlü şüpheden arındırılmış, kesin ve inandırıcı delil elde edilemediği unsurlarının oluşmadığı gerekçe gösterilerek mahkemece kabul ve takdir kılınmış olduğundan, katılan vekilinin, eksik inceleme ile beraat hükümlerinin tesis edildiği ve atılı suçların sübut bulduğuna ilişkin temyiz itirazlarının reddiyle hükümlerin ONANMASINA, 11/01/2021 tarihinde oybirliğiyle karar verildi."
}