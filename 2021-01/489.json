{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 155/1, 168/1, 62, 50/1-a, 52/2-4. maddeleri gereğince mahkumiyet    Güveni kötüye kullanma suçundan sanığın mahkumiyetine ilişkin hüküm, sanık müdafi tarafından temyiz edilmekle, dosya incelenerek gereği düşünüldü:  Sanığın katılanın iş yerinde tır şoförlüğü yaptığı, Kırıkkale'den aldığı yükü Ağrı Doğubeyazıt gümrüğüne götürmek için yola çıkmasına rağmen, Çorum ilinde otoparka çekici ve dorseyi yük ile birlikte bıraktığı, tır ve çekicinin yükle birlikte katılanın vekalet verdiği şahsa teslim edildiği, ancak sanığın çeşitli nakliye işlerinden şirket adına aldığı yaklaşık 7.000 TL’yi teslim etmediği, bu şekilde sanığın hizmet nedeniyle güveni kötüye kullanma suçunu işlediği iddia edilen olayda; taraflar arasında hizmet ilişkisinin var olduğu dikkate alındığında; eylemin, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma kapsamında kalan ve 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçunun oluşturacağı gözetilmeksizin, suç vasfında hataya düşülerek yazılı şekilde aynı Kanun’un 155/1. maddesi uyarınca hüküm tesisi,  Bozmayı gerektirmiş, sanık müdafinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK’un 321. maddesi uyarınca sair hususlar incelenmeksizin BOZULMASINA, aynı Kanunun 326/son maddesi uyarınca ceza miktarı bakımından kazanılmış haklarının saklı tutulmasına 11/01/2021 tarihinde oybirliğiyle karar verildi."
}