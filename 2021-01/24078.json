{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet      Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü;  Sanığın hakaret suçundan kurulan mahkumiyet hükmüne ilişkin temyiz isteminin reddine dair 21.06.2016 tarih ve 2015/381 Esas, 2016/472 Karar sayılı ek kararın, sanığa 14.07.2016 tarihinde usulüne uygun şekilde tebliğ edildiği ve ek kararın sanık tarafından temyiz edilmediği anlaşılmakla, sanık hakkında kasten yaralama suçundan kurulan mahkumiyet hükmü ile sınırlı olarak yapılan temyiz incelemesinde;  Yerinde görülmeyen diğer temyiz sebeplerinin reddine, ancak;  1) 5237 sayılı TCK'nin 87/3. maddesindeki, kasten yaralamanın vücutta kemik kırılmasına veya çıkığına neden olması halinde, TCK'nin 86/1. maddesine göre belirlenen cezanın, kırık veya çıkığın hayat fonksiyonlarındaki etkisine göre yarısına kadar artırılacağına dair düzenleme karşısında, katılandaki kırığın hayat fonksiyonlarına etkisi hafif (1) derece olarak belirlendiği halde, Yargıtay Ceza Genel Kurulunun 05.02.2019 tarih, 2017/3-308 Esas ve 2019/61 sayılı Kararına ve TCK'nin 3. maddesine göre orantılılık ilkesine aykırı olarak sanık hakkında TCK'nin 86/1. maddesine göre belirlenen cezada (1/2) oranında artırım yapılmak suretiyle sanığa fazla ceza verilmesi,  2) Sanığın cezasından, \"Tarafların trafikte yol verme meselesinden dolayı aralarında tartışma çıktığı, karşılıklı bağrışma olduğu için tartışmayı öncelikle kimin başlattığının tespit edilememesi nedeniyle\" şeklindeki gerekçe ile 5237 sayılı TCK'nin 29. maddesi uyarınca asgari oranda (1/4) indirim uygulanması gerekirken, TCK'nin 3. maddesinde belirtilen orantılılık ilkesine aykırı olacak şekilde, (1/3) oranında indirim uygulanması suretiyle eksik ceza tayini,      Kabul ve uygulamaya göre de;  3) Sanığın TCK'nin 86/1. maddesi uyarınca belirlenen \"1 yıl 3 ay\" hapis cezasının TCK'nin 87/3. maddesi uyarınca (1/2) oranında artırılması sırasında hesap hatası yapılarak \"1 yıl 10 ay 15 gün\" hapis cezası yerine \"1 yıl 7 ay 15 gün\" hapis cezasına, TCK'nin 29. maddesi uyarınca (1/3) oranında indirim uygulanarak \"1 yıl 3 ay\" hapis cezası yerine \"1 yıl 1 ay\" hapis cezasına, TCK'nin 62/1. maddesi uyarınca (1/6) oranında indirim uygulanarak \"1 yıl 15 gün\" hapis cezası yerine \"10 ay 25 gün\" hapis cezasına hükmedilmesi suretiyle eksik ceza tayini,  Bozmayı gerektirmiş, sanığın temyiz sebepleri bu itibarla yerinde görüldüğünden, hükmün bu nedenlerden dolayı 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca istem gibi BOZULMASINA, CMUK'un 326/son maddesi uyarınca sanığın ceza miktarı bakımından kazanılmış hakkının dikkate alınmasına, 13.01.2021 gününde oy birliğiyle karar verildi."
}