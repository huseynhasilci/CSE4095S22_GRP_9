{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Tefecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Mahkumiyet    Dosya incelenerek gereği düşünüldü:  1-Sanıklar ..., haklarında kurulan hükümlere yönelik temyiz itirazlarının incelenmesinde;  Gerekçeli karar başlığında suç tarihinin 29/12/2009 yerine 2009 olarak gösterilmesi mahallinde düzeltilebilir yazım hatası kabul edilmiş, sanıklar hakkında hükmolunan adli para cezasının paraya çevrilmesi sırasında günlüğü 20 TL karşılığı hesap hatası sonucu \"8320 TL\" yerine \"7600 TL\" şeklinde eksik tayini aleyhe temyiz olmadığından bozma nedeni yapılmamış, 6545 sayılı Yasanın 81. maddesi ile değişik 5275 sayılı Kanunun 106/3. maddesine aykırı olarak infaz yetkisini kısıtlayacak şekilde ödenmeyen adli para cezasının hapse çevrileceğinin sanıklara ihtarına karar verilmesi ile TCK'nın 53. maddesinin Anayasa Mahkemesinin 08/10/2015 tarihli ve 2014/140 Esas, 2015/85 Karar sayılı iptal kararı doğrultusunda uygulanması hususlarının infaz sırasında nazara alınması mümkün görülmüştür.  Suç işlemek amacıyla örgüt kurma suçundan CMK'nın 135. maddesi uyarınca yapılan iletişimin tespiti, dinlenilmesi ve kayda alınması sırasında elde edilen telefon görüşme kayıtlarını içeren iletişim tespit tutanaklarının, TCK'nın 220. maddesi kapsamındaki suçtan beraat kararı verilmesi ve tefecilik suçunun suç tarihi itibariyle katalog suçlar arasında bulunmaması karşısında yasak delil niteliğinde olduğu usuli işlem tarihi nazara alınıp, dosyada mevcut diğer deliller değerlendirilerek yapılan incelemede;  Bozmaya uyularak gereği yerine getirilmiş, delillerle iddia ve savunma, yapılan yargılama göz önünde tutularak tahlil ve takdir edilmiş, sübutu kabul olunan fiilin unsurlarına uygun şekilde tavsif ve tatbikatı yapılmış bulunduğundan yerinde görülmeyen sanıklar ..., ... ve ... müdafileri ile sanıklar ..., ..., ... ve ...'ın temyiz itirazlarının reddiyle eleştirilen hususlar dışında usul ve kanuna uygun olan hükümlerin ONANMASINA,  2-Sanık ... hakkında kurulan hükme ilişkin temyiz itirazlarının incelenmesinde ise;  Sanığın hükümden sonra 14/07/2015 tarihinde öldüğü UYAP sisteminden temin edilen nüfus kaydından anlaşıldığından, bu husus mahallinde araştırılarak sonucuna göre 5237 sayılı TCK'nın 64 ve 5271 sayılı CMK'nın 223/8. maddeleri uyarınca bir karar verilmesi lüzumu,  Bozmayı gerektirmiş, sanığın temyiz itirazları bu itibarla yerinde görülmüş olduğundan sair yönleri incelenmeyen hükmün 5320 sayılı Yasanın 8/1. maddesi de gözetilmek suretiyle CMUK'nın 321. maddesi uyarınca BOZULMASINA 21/01/2021 tarihinde oy birliğiyle karar verildi."
}