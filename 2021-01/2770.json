{
    "Dairesi": "23.Hukuk Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Elazığ 1. Asliye Hukuk Mahkemesi Ticaret Mahkemesi Sıfatıyla)    Taraflar arasındaki genel kurul kararın iptali davasının yapılan yargılaması sonunda ilamda yazılı nedenlerden dolayı davanın esastan reddine yönelik verilen hükmün süresi içinde davacı vekilince temyiz edilmesi üzerine dosya incelendi, gereği konuşulup düşünüldü.   Davacı vekili, davalı kooperatifte yönetim kurulu üyesi olduğunu, genel kurul gündeminde olmamasına rağmen hakkında devam eden ceza davası nedeniyle üyelikten çıkarıldığını, 23.05.2017 tarihli genel kurulda alınan yönetim kurulundan çıkarılmasına ilişkin kararın iptali ile huzur hakkıyla birlikte faizini talep ve dava etmiştir.  Davalı vekili, davacının genel kurula katıldığını ve azil kararına karşı muhalif olmadığını, bu nedenle kararın iptalini isteyemeyeceğini, davacı hakkında kaçakçılık nedeniyle dava açıldığını, bu nedenle bakanlıktan projeleri için hibe olarak alınacak miktar için sözleşme imzalayamadıklarını savunarak açılan davanın reddini istemiştir.  Mahkemece, iddia, savunma, bilirkişi raporu ve dosya kapsamına göre; davacının kendisi hakkında verilen karara karşı muhalefetini tutanağa geçirtmediği, bu nedenle dava açamayacağı, seçilen yeni yönetim sonrasında hibe sözleşmesinin imzalandığı ve belirlenen bedelin alınmasına hak kazanıldığı, bu durumun tüm ortakların yararına olduğu gerekçesiyle açılan davanın reddine karar verilmiştir.  İlk derece mahkemesi kararına karşı davacı vekilince istinaf kanun yoluna başvurulması üzerine, ... Bölge Adliye Mahkemesi 11.Hukuk Dairesi tarafından; davacının genel kurula katılarak olumsuz oy verdiği, haklı sebeplerin bulunması halinde TTK’nın 354.maddesi gereği yönetim kurulu üyelerinin gündemde madde bulunmasa dahi görevden alınabileceği, davacı hakkında kaçakçılık suçlamasıyla dava açıldığı, davalı kooperatifin Tarım Bakanlığı’ndan alacağı hibe desteğinin bu olay nedeniyle tehlikeye girdiğinin Bakanlık yazısı ile sabit olduğu, mahkeme kararının yerinde olduğu gerekçesiyle istinaf başvurusunun esastan reddine karar verilmiştir.  Kararı, davacı vekili temyiz etmiştir.  Dosyadaki yazılara, kararın dayandığı gerektirici sebeplere, delillerin takdirinde bir isabetsizlik bulunmamasına göre, davacı vekilinin tüm temyiz sebepleri yerinde görülmemiştir.  SONUÇ: Yukarıda açıklanan nedenlerle ... Bölge Adliye Mahkemesi 11. Hukuk Dairesi kararına ilişkin davacı vekilinin tüm temyiz sebeplerinin reddiyle usul ve kanuna uygun bulunan hükmün ONANMASINA, aşağıda yazılı onama harcının temyiz edenden alınmasına, dosyanın ilk derece mahkemesine, kararın bir örneğininde ... Bölge Adliye Mahkemesi 11. Hukuk Dairesine gönderilmesine, 18.01.2021 tarihinde oy birliği ile karar verildi."
}