{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "      Taksirle birden fazla kişinin yaralanmasına neden olma suçundan suça sürüklenen çocuk ...'nın, 5237 sayılı Türk Ceza Kanununun 89/4, 22/3 ve 62. maddeleri uyarınca 1 yıl 8 ay hapis cezası ile cezalandırılmasına dair Seferhisar Asliye Ceza Mahkemesinin 01/03/2019 tarihli ve 2016/1304 esas, 2019/282 sayılı kararını kapsayan dosya incelendi.  Dosya kapsamına göre, kayden 08/09/1996 doğumlu olup, suçun işlendiği 10/07/2014 tarihinde 15-18 yaş grubu aralığında olduğu anlaşılan suça sürüklenen çocuk hakkında tâyin olunan cezadan, 5237 sayılı Türk Ceza Kanununun 31/3. maddesi gereğince indirim yapılması gerektiği gözetilmeden, yazılı şekilde karar verilmesinde isabet görülmediği gerekçeleriyle 5271 sayılı Ceza Muhakemesi Kanununun 309. maddesi uyarınca Seferhisar Asliye Ceza Mahkemesinin 0103/02/2019 tarihli ve 2016/1304 esas, 2019/282 sayılı kararının bozulması lüzumu Yüksek Adalet Bakanlığı Ceza İşleri Genel Müdürlüğünün 05/05/2020 gün ve 94660652-105-35-348-2020-Kyb sayılı kanun yararına bozma talebine atfen, Yargıtay Cumhuriyet Başsavcılığının 20.05.2020 gün ve 2020/47310 sayılı ihbarnamesi ile daireye ihbar ve dava evrakı tevdi kılınmakla;  Dosya incelenerek gereği düşünüldü:  Seferhisar Asliye Ceza Mahkemesinin 01/03/2019 tarihli ve 2016/1304 esas, 2019/282 sayılı kararının katılan ... ve vekili...’in yokluğunda verildiği, katılan vekiline çıkarılan tebligatın 20.05.2019 tarihinde vekilin adresten taşınması nedeniyle iade edildiği görülmekle, 7201 sayılı Tebligat Kanununun 11/1. maddesi gereğince vekil vasıtasıyla takip edilen işlerde tebligatın vekile yapılması gerektiği, aynı Kanunun bilinen adrese tebligatı düzenleyen 10. maddesine göre öncelikle katılan vekilinin bildirdiği son adresine tebliğe çıkartılması, ancak bilinen en son adresin tebligata elverişli olmadığının anlaşılması veya tebligat yapılamaması halinde, muhatabın adres kayıt sisteminde bulunan yerleşim yeri adresi, bilinen en son adresi olarak kabul edilerek tebligatın bu adrese yapılması gerekirken, katılan vekili Av. ... ... ...’in yokluğunda verilen kararın, katılan vekili yerine, katılana tebliğ edilmesi nedeniyle kararın usulüne uygun olarak kesinleşmediği, kesinleşmemiş kararlara karşı kanun yararına bozma isteminde bulunulamayacağı anlaşılmakla, henüz kesinleşmemiş olan karara yönelik kanun yararına bozma isteminde bulunulmasında isabet görülmediğinden,  Seferhisar Asliye Ceza Mahkemesinin 01/03/2019 tarihli ve 2016/1304 esas, 2019/282 sayılı kesinleşmemiş kararına yönelik kanun yararına bozma talebinin 5271 sayılı Ceza Muhakemesi Kanunu'nun 309. maddesi uyarınca REDDİNE, müteakip işlemlerin mahallinde buna göre yapılmasına, dosyanın mahalline gönderilmesi için Yargıtay Cumhuriyet Başsavcılığına TEVDİİNE, 20.01.2021 tarihinde oybirliğiyle karar verildi."
}