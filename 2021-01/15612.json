{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Görevi yaptırmamak için direnme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet       Yerel Mahkemece bozma üzerine verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanığa yükletilen görevi yaptırmamak için direnme eylemiyle ulaşılan çözümü haklı kılıcı zorunlu öğelerin ve bu eylemin sanık tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemin doğru olarak nitelendirildiği ve Kanunda öngörülen suç tipine uyduğu,  Anlaşılmış ve ileri sürülen başkaca temyiz nedenleri yerinde görülmediği gibi hükmü etkileyecek oranda hukuka aykırılığa da rastlanmamıştır.  Ancak;  Sanığın temyizi üzerine bozulan 13/06/2008 tarihli ilk hükümde görevi yaptırmamak için direnme suçundan verilen 6 ay 20 gün hapis cezasının TCK'nın 51/1. maddesi uyarınca ertelenmesine karşın, bozmadan sonra hükmün açıklanmasının geri bırakılması kararı verilip, sanığın denetim süresi içinde yeniden suç işlemesi nedeniyle açıklanan hükümde \"cezayı aleyhe değiştirme\" yasağı gözetilmeden sanık hakkında TCK’nın 43/1. maddesi uygulanarak 8 ay 10 gün hapis cezası verilip, verilen bu ceza da ertelenmeyerek 1412 sayılı CMUK'nın 326/son maddesine muhalefet edilmesi,  Kanuna aykırı ve sanık ...’in temyiz iddiaları bu nedenle yerinde görüldüğünden HÜKMÜN BOZULMASINA, ancak; bu aykırılık, yeniden duruşma yapılmasına gerek olmaksızın düzeltilebilir nitelikte olduğundan, 5320 sayılı Yasanın 8/1. madde ve fıkrası aracılığıyla 1412 sayılı CMUK'nın 322. maddesi uyarınca, tebliğnameye uygun olarak, 1412 sayılı CMUK'nın 326/son maddesi uyarınca, hüküm fıkrasına “1412 sayılı CMUK'nın 326/son maddesi uyarınca sonuç ceza miktarı itibariyle sanığın kazanılmış hakkı olduğundan, netice cezanın 6 ay 20 gün hapis cezası olarak belirlenmesine, hapis cezasının TCK'nın 51/1. maddesi gereğince ertelenmesine, TCK'nın 51/3. maddesi gereğince, kararın kesinleşme tarihinden itibaren başlamak üzere 2 yıl süre ile denetime tabi tutulmasına sanığın sosyal durumu dikkate alınarak sanık hakkında denetim süresince herhangi bir yükümlülük veya uzman kişi görevlendirilmesine takdiren yer olmadığına\" ibarelerinin eklenmesi ve hüküm fıkrasından TCK'nın 53. maddesinin uygulanmasına ilişkin kısmın çıkarılması biçiminde HÜKMÜN DÜZELTİLEREK ONANMASINA, 26/01/2021 tarihinde oy birliğiyle karar verildi."
}