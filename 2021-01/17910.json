{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Petrol Kaçakçılığı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükümlülük    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I-Sanık ...'nin temyiz talebine yönelik olarak yapılan incelemede;  UYAP'tan alınan güncellenmiş nüfus kayıt örneğine göre sanık ...'nin hüküm tarihinden sonra 23.05.2017 tarihinde vefat ettiği anlaşıldığından, 5237 sayılı TCK’nun 64. maddesi uyarınca sanık hakındaki kamu davasının ölüm nedeniyle düşürülmesine karar verilmesi zorunluluğu,  Bozmayı gerektirmiş, sanığın temyiz itirazları bu itibarla yerinde görüldüğünden hükmün 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA,  II-Sanıklar ... ve ...'ın temyiz taleplerine yönelik olarak yapılan incelemede;  Olay tutanağı ve dosya kapsamına göre, sanıklar hakkında Şırnak Cumhuriyet Başsavcılığı tarafından silah ve uyuşturucu madde kaçakçılığı yaptıkları yönünde oluşan makul şüphe üzerine konuyla ilgili soruşturmaya başlanıldığı, sanıklar hakkında CMK'nun 135. maddesi uyarınca iletişimin tespiti tedbirine başvurulduğu, soruşturmanın devam eden aşamalarında sanıkların silah ve uyuşturucu kaçakçılığı yaptıkları yönünde suç unsuru olabilecek görüşmelerine rastlanılmamakla birlikte örgütlü şekilde akaryakıt kaçakçılığı yaptıklarına dair konuşmaların belirlenmesi üzerine dosyanın yetkisizlik kararlarıyla Başkale Cumhuriyet Başsavcılığı'na gönderildiği, sanıklar hakkında suç işlemek amacıyla örgüt kurma suçundan kovuşturmaya yer olmadığına dair karar verildikten sonra 3 sanık hakkında akaryakıt kaçakçılığı suçundan dava açıldığı anlaşılmakla;  Soruşturma sürecinde sanıkların evlerinde usulüne uygun arama kararına istinaden yapılan aramalarda herhangi bir suç unsuruna rastlanılmadığı, tape kayıtlarında sanıkların kaçak akaryakıta ilişkin görüşmelerinin mevcut olduğu anlaşılmış ise de dosya kapsamında bu görüşmelerle desteklenecek somut bir yakalama, ele geçen eşya olmadığı, bu nedenle kaçak olup olmadığının tespit edilmesinin mümkün olmadığı cihetle; sanıkların akaryakıt kaçakçılığı suçundan cezalandırılmalarına yeterli, her türlü şüpheden uzak, kesin ve inandırıcı delil elde edilemediği gözetilerek beraatleri yerine yazılı şekilde mahkumiyetlerine karar verilmesi,  Yasaya aykırı, sanıkların itirazları bu itibarla yerinde görüldüğünden, hükmün 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nın 321. maddesi uyarınca BOZULMASINA, 27.01.2021 tarihinde oybirliğiyle karar verildi."
}