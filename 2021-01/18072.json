{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi ile birlikte tehdit, hakaret, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, ceza verilmesine yer olmadığı       Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre, sanık ... hakkında 11/07/2013 tarihli iddianame ile hakaret ve kasten yaralama suçlarından kamu davası açıldığı halde, bu suçlarla ilgili olarak hükümler kurulmamışsa da, mahallinde zamanaşımı içerisinde bir karar verilmesi mümkün görülerek dosya görüşüldü:  1-Sanıklar ..., ... ve ...'a yükletilen tehdit ve hakaret suçlarından kurulan beraat ve ceza verilmesine yer olmadığına ilişkin hükümlerin incelenmesinde;  UYAP'tan alınan güncel nüfus kaydına göre katılan ...'ın temyiz tarihinden sonra 02/01/2020 tarihinde öldüğü, 5271 sayılı CMK'nın 243. maddesi uyarınca katılanın ölmesi nedeniyle katılma kararının hükümsüz kaldığı, ölenin mirasçılarının ise katılanın yasal haklarını takip etmek üzere CMK'nın 243. maddesi gereğince davaya katılmadıkları ve bu nedenle temyiz edenin buna yetkisi bulunmadığı,  Anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca ölen katılan ...'ın TEMYİZ İSTEĞİNİN REDDİNE,  2-Sanık ...'a yükletilen kasten yaralama suçundan kurulan beraat hükmünün incelemesinde ise;  Temyiz isteğinin reddi nedenleri bulunmadığından işin esasına geçildi.    UYAP sisteminden alınan güncel nüfus kaydına göre sanık ...'ın hükümden sonra 02/01/2020 tarihinde öldüğünün anlaşılması karşısında; bu husus araştırılarak sonucuna göre sanığın öldüğünün tespit edilmesi halinde, sanık hakkındaki kamu davasının 5237 Sayılı TCK.nın 64/1 ve 5271 sayılı CMK'nın 223/8. maddeleri uyarınca düşmesine karar verilmesi zorunluluğu,  Bozmayı gerektirmiş olup, katılan ... vekilinin temyiz itirazları bu itibarla yerinde görüldüğünden, tebliğnameye aykırı olarak, diğer yönleri incelenmeyen HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas hüküm mahkemesine gönderilmesine, 27/01/2021 tarihinde oy birliğiyle karar verildi."
}