{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Sanıkların hizmet nedeniyle güveni kötüye kullanma suçundan beraatine ilişkin hükümler katılan vekili tarafından temyiz edilmekle, dosya incelenerek gereği düşünüldü:  Katılan vekili yerel mahkeme hükmünü duruşma talepli olarak temyiz etmiş ise de hükmün niteliğine göre, 5320 sayılı Kanun'un 8. maddesi uyarınca uygulanması gereken 1412 sayılı Kanun'un 318. maddesi gereğince duruşma isteminin reddi ile yapılan incelemede;  Sanık ...’in, katılan Ada Sigorta ve Resürans Brokerliği Şti’nin acentesi olduğu, şirketteki görevinden 07/12/2009 tarihinde istifa ederek başka bir şirket adına acentelik yapmaya başladığı, istifa ettiği tarih itibariyle katılan şirket adına tahsil ettiği 80.924,04 TL sigorta primlerini şirket hesabına yatırmayarak kendisine mal edindiği, ayrıca sanık ...’in aynı şirkette çalışan sıfatını kullanarak, katılan şirketin cari hesabında borçlu görülen müşterilerden tahsil ettiği paraları şirkete teslim etmeyerek kendisine mal edindiği, bu şekilde sanıkların üzerlerine atılı hizmet nedeniyle güveni kötüye kullanma suçunu işledikleri iddia edilen olayda; sanıkların savunması, katılan beyanı, bilirkişi raporu ve tüm dosya kapsamı birlikte değerlendirildiğinde sanıkların inkara yönelik savunmalarının aksine atılı suçtan mahkumiyetlerine yeterli kesin, inandırıcı ve her türlü kuşkudan arındırılmış delil elde edilemediği gerekçesine dayanan mahkemenin beraat hükümlerinde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin suçun sübut bulduğuna ve eksik inceleme yapıldığına yönelik temyiz itirazlarının reddiyle hükümlerin ONANMASINA, 26/01/2021 tarihinde oybirliğiyle karar verildi."
}