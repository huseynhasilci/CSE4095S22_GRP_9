{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik, banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanık ..., sanık ... müdafii",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  I- Sanık ... hakkında kurulan hükümlere ilişkin temyiz incelemesinde;  Sanığın, mağdur adına düzenlenmiş sahte vekaletnameyi kullanmak suretiyle oluşturulan sahte belgelerle müracaatla birden fazla banka kartı çıkartmak ve bu banka kartını kullanmaktan ibaret eylemlerinin TCK.nın 245/2, 43/1. ve 245/3., 43/1. maddelerine uyan suçları oluşturduğu gözetilmeden tek suç kabulüyle yazılı biçimde hüküm kurulması, aleyhe temyiz olmadığından bozma nedeni yapılmamıştır.  Kamu görevlisinin resmi belgede sahteciliği suçundan kurulan hükümde; mahkemenin kabul ve uygulamasında bir isabetsizlik görülmediğinden tebliğnamedeki bozma düşüncelerine iştirak edilmemiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçların oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre sanık müdafinin, sübuta, suç kastının bulunmadığına, eksik araştırmaya, zamanaşımı süresinin dolduğuna, zincirleme suç hükümlerinin uygulanmaması, TCK.nın 211. maddesinin ve şahsi cezasızlık sebebinin uygulanması gerektiğine ilişkin ve yerinde görülmeyen temyiz itirazlarının reddiyle hükümlerin ONANMASINA,  II- Sanık ... hakkında kamu görevlisinin resmi belgede sahteciliği suçundan kurulan hükme ilişkin temyiz incelemesinde;  Türk Ceza Kanununun 7 ve 5252 sayılı Türk Ceza Kanununun Yürürlük ve Uygulama Şekli Hakkında Kanunun 9. maddeleri hükmü karşısında; sanığa yüklenen 765 sayılı TCK.nın 339/1-2.cümle (5237 sayılı TCK.nın 204/3 ve 204/3) maddelerinde düzenlenen \"memurun resmi belgede sahteciliği” suçunun yasada gerektirdiği cezasının türü ve üst sınırına göre, suç tarihinde yürürlükte bulunan ve lehe olan 765 sayılı TCK.nın 102/3, 104/2 maddelerinde belirlenen 15 yıllık olağanüstü dava zamanaşımının, suç tarihi olan suça konu vekaletnamenin düzenlendiği 01.04.2002 tarihinden temyiz inceleme tarihine kadar gerçekleştiği anlaşılmış, sanığın temyiz nedenleri bu itibarla yerinde görülmüş olduğundan, sair yönleri incelenmeyen hükmün 5320 sayılı Yasanın 8/1. maddesi gereğince uygulanması gereken 1412 sayılı CMUK.nın 321. maddesi uyarınca BOZULMASINA; ancak; yeniden yargılama yapılmasını gerektirmeyen bu hususta anılan yasanın 322. maddesinin verdiği yetkiye dayanılarak karar verilmesi mümkün olduğundan sanık hakkında açılan kamu davasının gerçekleşen dava zamanaşımı nedeniyle 765 sayılı TCK.nın 102/3, 104/2 ve CMK.nın 223. maddeleri gözetilerek DÜŞÜRÜLMESİNE, 11.01.2021 gününde oybirliğiyle karar verildi."
}