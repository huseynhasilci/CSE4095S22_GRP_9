{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Konut dokunulmazlığının ihlali, hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  1)Sanık hakkında konut dokunulmazlığının ihlali suçundan kurulan hükmün temyiz incelemesinde;  Sanık hakkında CMUK'nun 326/son maddesi uyarınca, konut dokunulmazlığını ihlal etme suçunda kazanılmış hakka konu cezanın toplamda 1 yıl 18 ay hapis cezası olduğu gözetilmeden, kazanılmış hakka yanlış anlam verilerek sanığın 1 yıl 8 ay hapis cezası ile cezalandırılmasına karar verilmesi, aleyhe temyiz bulunmadığından bozma sebebi yapılmamıştır,  Yapılan duruşmaya, toplanan delillere, gerekçeye, hakimin kanaat ve takdirine göre temyiz itirazları yerinde olmadığından reddiyle hükmün istem gibi ONANMASINA,  2)Sanık hakkında hırsızlık suçundan kurulan hükmün temyiz incelemesinde;  15/05/2015 tarihli bozma öncesi hükümde sanığın sonuç ceza olarak 1 yıl 11 ay 10 gün hapis cezası ile cezalandırılmasına karar verildiği, hükmün sanık tarafından temyiz edildiği ve aleyhe temyiz bulunmadığı anlaşılmakla, sanık hakkında hükmedilen 2 yıl 5 ay 5 gün hapis cezasının CMUK'nun 326/son maddesi uyarınca kazanılmış hakka konu olan 1 yıl 11 ay 10 gün hapis cezası üzerinden infaz edilmesine karar verilmesi gerektiği gözetilmemesi,  Bozmayı gerektirmiş, sanık ...'nün temyiz sebepleri bu bakımdan yerinde görülmüş olduğundan, hükmün açıklanan nedenle tebliğnameye uygun olarak BOZULMASINA, bozma nedeni yeniden yargılama yapılmasını gerektirmediğinden, 5320 sayılı Yasa'nın 8/1. maddesi yollamasıyla 1412 sayılı CMUK'nun 322. maddesinin verdiği yetkiye dayanılarak, hüküm fıkrasına \"CMUK'nun 326/son maddesi uyarınca kazanılmış hak nedeniyle, sanık hakkında hükmolunan 2 yıl 5 ay 5 gün hapis cezasının 1 yıl 11 ay 10 gün hapis cezası üzerinden infazına” cümlesinin yazılması suretiyle, diğer yönleri usul ve yasaya uygun bulunan hükmün DÜZELTİLEREK ONANMASINA, 19/01/2021 gününde oybirliğiyle karar verildi."
}