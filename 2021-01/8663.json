{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Uygulama kadastrosu sırasında ... İlçesi ... Mahallesi çalışma alanında ve tapuda Hazine adına orman vasfı ile kayıtlı bulunan eski 248 parsel sayılı 5.740,00 metrekare yüzölçümündeki taşınmaz, 681 ada 1 parsel numarasıyla ve 5.774,18 metrekare yüzölçümlü olarak; ... adına kayıtlı bulunan eski 976 parsel sayılı 3.551,42 metrekare yüzölçümündeki taşınmaz, 681 ada 2 parsel numarasıyla ve Kadastro Komisyon kararı uyarınca 3.551,26 metrekare yüzölçümlü olarak tespit ve tescil edilmiş, 681 ada 1 parsel sayılı taşınmazın tapu kaydının beyanlar hanesine “taşınmazın krokide (B) harfi ile gösterilen 1.927,74 metrekarelik bölümünün eski 976 parselle mükerrer olduğu” şerhi, 681 ada 2 parsel sayılı taşınmazın tapu kaydının beyanlar hanesine ise “taşınmazın krokide (B) harfi ile gösterilen 1.927,74 metrekarelik bölümünün eski 248 parselle mükerrer olduğu, (C) harfi ile gösterilen 232,67 metrekare ve (D) harfi ile gösterilen 886,53 metrekarelik bölümlerinin orman sınırları içerisinde kaldığı” şerhi verilmiştir. Davacı Hazine, davalı adına kaytlı bulunan 681 ada 2 parsel sayılı taşınmazın, orman vasfı ile Hazine adına kayıtlı bulunan 681 ada 1 parsel sayılı taşınmaz içerisinde mükerrer olan kısmının iptali istemiyle; davacı ... ise, uygulama kadastrosu sırasında adına kayıtlı 681 ada 2 parsel sayılı taşınmaz ile 681 ada 1 parsel sayılı taşınmazın sınırlarının yanlış tespit edildiğini ileri sürerek, yanlışlığın düzeltilmesi ve 681 ada 2 parsel sayılı taşınmazın tapu kaydının beyanlar hanesindeki şerhlerin kaldırılması istemiyle dava açmıştır. Mahkemece, dava dosyaları birleştirilerek yapılan yargılama sonunda, davacı ...’ın uygulama kadastrosuna yönelik açtığı davanın kabulüne, mükerrerlik şerhinin silinmesi istemiyle açtığı davada Mahkemenin görevsizliğine, birleşen dosya davacısı Hazinenin davasının mülkiyete ilişkin olduğu anlaşıldığından Mahkemenin görevsizliğine, bu iki dava için görevli Mahkemenin ayrı ayrı Asliye Hukuk Mahkemesi olduğuna, 681 ada 1 ve 2 parsel sayılı taşınmazların uygulama kadastro tespitlerinin iptaline, taşınmazların 18.04.2016 tarihli teknik bilirkişi raporu ve eki 16 nolu krokide gösterildiği şekliyle tapu kaydındaki malikleri adına tesciline karar verilmiş; hüküm, davacı Hazine vekili, davalı ... İdaresi vekili ile davacı – davalı ... vekili tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, 7139 sayılı Kanun'un 33. maddesi uyarınca Orman İdaresi'nden harç alınmasına yer olmadığına, aşağıda yazılı bakiye temyiz karar harcının temyiz eden davacı-davalıdan alınmasına,  yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 20.01.2021 gününde oybirliği ile karar verildi."
}