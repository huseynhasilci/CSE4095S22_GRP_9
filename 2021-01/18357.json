{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK 223/2-e maddesi gereğince beraat    Güveni kötüye kullanma suçundan sanığın beraatine ilişkin hüküm katılan vekili tarafından temyiz edilmekle, dosya incelenerek gereği düşünüldü;  Katılanın, sanığa geçici olarak kullanması amacıyla alüminyum sahne malzemeleri verdiği, sanığın aradan geçen iki yıla rağmen malzemeleri kendisine iade etmediği, delil olarak sözkonusu malzemelerin ATS Alüminyum Ticaret Ltd. Şti. tarafından üretildiğini ve sadece katılanın kendi firmasında bulunduğunu teyid edecek nitelikte bu firmada düzenlenmiş bir yazıyı delil olarak sunduğu, sanığın ise kendi firmalarının katılana malzeme kiraladığını, katılanın kira bedellerini ödememesi üzerine malzeme kiralamadıklarını, suça konu malzemelerin kendi firmalarına ait olduğu savunmasında bulunduğu, bu suretle sanığın atılı suçu işlediğinin iddia edildiği olayda; sanık savunmasının aksine suça konu malzemelerin zilyetliğinin sanığa devredildiğine dair, mahkumiyetine yeterli, her türlü şüpheden uzak, kesin ve inandırıcı delil bulunmadığı gerekçesine dayanan mahkemenin kabulünde bir isabetsizlik görülmemiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, katılan vekilinin sübuta ilişkin yerinde görülmeyen temyiz itirazlarının reddiyle usul ve yasaya uygun olan hükmün ONANMASINA, 27.01.2021 tarihinde oybirliğiyle karar verildi."
}