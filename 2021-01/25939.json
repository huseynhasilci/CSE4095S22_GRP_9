{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : TRABZON 2. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ :  1-Sanık hakkında yargılamaya esas olan Giresun Cumhuriyet Başsavcılığının 22/08/2013 tarihli 2013/4672 soruşturma, 2013/141 numaralı iddianamesi ile açılan kamu davasında, 06/01/2013 tarihinde tanık ...’da ve araçta ele geçirilen tanık ...’ya ait olduğu belirtilen uyuşturucuyu, 08/01/2013 tarihinde tanık ...’da ele geçirilen uyuşturucuyu, 10/01/2013 tarihinde tanık ...’da ele geçirilen uyuşturucuyu, 15/02/2013 tarihinde ise tanık Kazım Yılmaz’da ele geçirilen uyuşturucuyu sattığından bahisle kamu davası açılması üzerine mahkemece yapılan değerlendirmede 06/01/2013 tarihli eylem ile 08/01/2013 tarihli eylemlerin sübut bulmadığı, yalnızca 10/01/2013 tarihli tanık ...’da ele geçirilen uyuşturucunun sanık tarafından verildiği kabul edilerek tek eylem üzerinden cezalandırılma cihetine gidildiği, sanık hakkındaki hüküm aleyhine temyiz talebi de bulunmadığı, hükme esas alınan 10/01/2013 tarihinde tanık ...’ta uyuşturucu ele geçirilmesi eylemine ilişkin olarak ise sanık hakkında Trabzon Cumhuriyet Başsavcılığının 20/05/2013 tarihli 2013/5358 soruşturma, 2013/99 numaralı iddianamesi ile ayrıca kamu davası açıldığı, yapılan yargılama sonucunda Trabzon 2. Ağır Ceza Mahkemesinin 10/07/2013 tarihli 2013/91 esas ve 2013/104 sayılı kararı ile sanık hakkında beraat hükmü kurulduğu ve bu hükmün 18/09/2013 tarihinde temyiz edilmeksizin kesinleştiğinin anlaşılması karşısında; sanık hakkında CMK'nın 223. maddesinin 7. fıkrası uyarınca, önceden verilmiş kesin hüküm sebebi ile 10/01/2013 tarihli eylemin hükme esas alınamayacağının gözetilmemesi,  2- Sanık hakkında 15/02/2013 tarihinde tanık Kazım Yılmaz’da ele geçirilen uyuşturucuyu sattığından bahisle kamu davası açılmasına rağmen bu olay hakkında hükmün içeriğinde değerlendirme yapılmadan eksik ve yetersiz gerekçe ile hüküm kurulması,  Kabule göre de;  3- Hükümden sonra 24.11.2015 tarih ve 29542 sayılı Resmi Gazete'de yayımlanarak yürürlüğe giren Anayasa Mahkemesinin 08.10.2015 tarihli 2014/140 esas ve 2015/85 karar sayılı hükmü ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanunun 10. maddesinde yapılan değişiklikler nedeniyle, bu maddenin uygulanması açısından, sanığın durumunun yeniden belirlenmesinde zorunluluk bulunması,  4- Sanığın adli sicil kaydında yer alan Trabzon 2. Asliye Ceza Mahkemesinin 31/01/2012 gün ve 2010/211-2012/38 esas ve karar sayılı ilamıyla hırsızlık suçundan verilen 1 yıl 8 ay hapis cezasına ilişkin mahkumiyet hükmü tekerrüre esas alınarak, sanık hakkında TCK'nın 58. maddesi uygulanmış ise de; 02/12/2016 tarihinde yürürlüğe giren 6763 sayılı Yasanın 35. maddesi ile değişik 5271 sayılı CMK'nın 253. maddesi ile uzlaştırma hükümleri yeniden düzenlenmiş olup, TCK'nın 141/1. maddesinde düzenlenen hırsızlık suçunun uzlaştırma kapsamına alındığı nazara alındığında tekerrüre esas alınan ilam ile ilgili uyarlama yargılaması yapılıp yapılmadığının araştırılarak, yapılmamış ise mahkemesinden uyarlama yargılamasının yapılmasının istenip sonucuna göre tekerrür hükümlerinin uygulanması gerekip gerekmediğinin belirlenmesinde zorunluluk bulunması,  Bozmayı gerektirmiş, sanık müdafiinin temyiz itirazları bu nedenle yerinde görülmüş olduğundan, hükmün BOZULMASINA, 14/01/2021 tarihinde oy birliği ile karar verildi."
}