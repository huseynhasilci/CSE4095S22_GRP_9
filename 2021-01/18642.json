{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : GAZİANTEP Bölge Adliye Mahkemesi 5. Ceza Dairesi   Hüküm : 1- Mahkûmiyet; Malatya 3. Ağır Ceza Mahkemesi  30.10.2018 tarihli 2018/175 esas ve 2018/490 sayılı karar  2- İstinaf başvurusunun esastan reddine; Gaziantep Bölge Adliye Mahkemesi 5. Ceza Dairesi 07.02.2019 tarihli 2018/1974 esas ve 2019/176 sayılı karar    Bölge Adliye Mahkemesince verilen hüküm sanık müdafii tarafından temyiz edilmekle, temyiz edenin sıfatı, başvurunun süresi, kararın niteliği ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ:  5271 sayılı CMK'nın 288. ve 294. maddelerinde yer alan düzenlemeler dikkate alınarak, CMK'nın 289. maddesinde sayılan kesin hukuka aykırılık halleri ile, sanık müdafiinin temyiz dilekçesinde, sanık hakkında somut delil bulunmadığına, eksik araştırma ile hüküm kurulduğuna ilişkin temyiz istemlerinin CMK'nın 294/2. maddesi kapsamında olduğu ve hükmün hukuki yönüne ilişkin olduğu belirlenerek anılan sebeplere yönelik olarak yapılan incelemede,  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemlerin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemlere uyan suç tipinin doğru biçimde belirlendiği anlaşıldığından, yerinde görülmeyen diğer temyiz itirazlarının reddine, ancak;  1- Hükme esas alınan Diyarbakır Kriminal Polis Laboratuvarı Müdürlüğünün KİM-2018/02083 ve KİM - 2018/02080 uzmanlık numaralı ekspertiz raporlarının aslı veya onaylı suretinin denetime imkan verecek şekilde dosya içerisine alınmadan onaysız fotokopi evraka dayalı olarak karar verilmesi,  2- 03.01.2018 tarihli eylemle ilgili olarak dosyada tanık olarak dinlenen ...’ın yargılama aşamasında alınan beyanında; olay günü sanıktan sadece hap aldıklarını bu haplarında bindikleri taksiyi kullanan ...’de kaldığını beyan etmesi karşısında maddi olayın aydınlatılması açısından ...’in tanık olarak dinlenerek olay günü kendisine hap verilip verilmediği hususun özellikle sorulması ve sonucuna göre tüm delillerin birlikte değerlendirilerek sanığın hukuki durumunun takdir ve tayini gerekirken eksik araştırma ile yazılı şekilde hüküm kurulması,  3- TCK'nın 53. maddesinin uygulanması açısından, 7242 sayılı Kanunla yapılan değişiklikler nedeniyle sanığın durumunun yeniden belirlenmesinde zorunluluk bulunması,  Bozmayı gerektirmiş, sanık müdafiinin temyiz itirazları bu nedenlerle yerinde olup, Gaziantep Bölge Adliye Mahkemesi 5. Ceza Dairesinin, 07/02/2019 tarih, 2018/1974 esas ve 2019/176 sayılı istinaf başvurusunun esastan reddine dair kararı hukuka aykırı bulunduğundan 5271 sayılı CMK'nın 302/2. maddesi uyarınca, BOZULMASINA,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Malatya 3. Ağır Ceza Mahkemesine, kararın bir örneğinin Gaziantep Bölge Adliye Mahkemesi 5. Ceza Dairesine gönderilmesine, 27.01.2021 tarihinde oy birliği ile karar verildi."
}