{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Yerel Mahkemece verilen hükümler temyiz edilmekle, başvurunun süresi ve kararların niteliği ile suç tarihine göre dosya görüşüldü:  A) Sanık hakkında katılan ...’e yönelik tehdit suçundan kurulan mahkumiyet hükmünün temyizinde:  Tehdit suçundan sanığa doğrudan tayin olunan adli para cezasının miktarına göre, 5320 sayılı Yasaya 6217 sayılı Yasanın 26. maddesiyle eklenen geçici 2. madde uyarınca, kesin nitelikte olduğu anlaşıldığından, tebliğnameye uygun olarak 5320 sayılı Yasanın 8/1. maddesi uyarınca uygulanması gereken CMUK'nın 317. maddesi gereği sanık ...’in TEMYİZ İSTEMİNİN REDDİNE,  B) Sanık hakkında katılanlara yönelik hakaret suçlarından kurulan mahkumiyet hükümlerinin temyizinde ise:  Sanığın, katılan ...’e hakaret ettiğine dair, katılanın soyut iddiası ve katılanın eşi olan tanık Nilüfer Ünver’in genel ifadeler içeren, somut olayı birebir doğrulamayan beyanı dışında, her türlü şüpheden uzak kesin ve inandırıcı delil elde edilememesi gözetilmeden mahkumiyet hükmü verilmesi ve katılanların sanığın kendilerine yönelik “bu mahalle de erkek yok mu hepinizin anasını avradını sinkaf edeyim, o.. çocukları” dediğini beyan ettikleri, aşamalarda dinlenilen tanıkların ise sanığın araç içerisinden “ bu mahallede hiç mi erkek yok karşıma çıkacak adamda mı yok”, “ yok mu bu mahallede bana posta koyacak olan” dediğini beyan ettikleri, sanığın sinkaflı kelimelerle bahsi geçen söylemine devam ettiğine ilişkin bir tanık anlatımının bulunmadığının anlaşılması karşısında, katılanlar ile tanıkların beyanları arasındaki çelişki giderilmeden, giderilemediği takdirde yöntemince irdelenip hangi anlatıma neden üstünlük tanındığı açıklanıp tartışılmadan eksik inceleme ve yetersiz gerekçeyle hüküm kurulması,  Kanuna aykırı sanık ... müdafiinin temyiz nedenleri yerinde görülmekle, tebliğnameye aykırı olarak HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 25/01/2021 tarihinde oy birliğiyle karar verildi."
}