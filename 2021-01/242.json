{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Kasten Yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanığın kasten yaralama suçundan beraatine dair; Ereğli (Konya) 3. Asliye Ceza Mahkemesinin 16.07.2018 tarih, 2018/290 Esas, 2018/517 Karar sayılı kararı  2) İstinaf başvurusunu kabulü ile yeniden hüküm kurularak sanığın mahkumiyetine dair; Ankara Bölge Adliye Mahkemesi 1. Ceza Dairesinin 14.06.2019 tarih, 2018/2603 Esas, 2019/1604 Karar sayılı kararı      Ankara Bölge Adliye Mahkemesi 1. Ceza Dairesinin 14.06.2019 tarih, 2018/2603 Esas, 2019/1604 Karar sayılı kararının sanık ve katılan vekili tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Sanık hakkında TCK’nin 86/1, 86/3-a, 53 maddeleri gereğince cezalandırılması talebiyle açılan kamu davasında ilk derece mahkemesince sanığın beraatine, Ankara Bölge Adliye Mahkemesi 1. Ceza Dairesi tarafından ise sanığın mahkumiyetine karar verildiği, Ceza Genel Kurulunun 20.03.2018 tarihli, 2018/11-38 Esas ve 2018/113 Karar sayılı kararı uyarınca ilk derece mahkemesince verilen beraat kararı, istinaf mercii tarafından mahkumiyet kararı verilerek hüküm türü değiştirildiğinden, ayrıca kararın 5271 sayılı CMK'nin 286/2-b maddesi gereğince temyiz kanun yoluna tabi olduğu belirlenerek yapılan incelemede;  Ankara Bölge Adliye Mahkemesi 1. Ceza Dairesinin 14.06.2019 tarih, 2018/2603 Esas, 2019/1604 Karar sayılı “istinaf başvurusunun kabulü ile yeniden hüküm kurulmak suretiyle sanığın kasten yaralama suçundan mahkumiyetine ilişkin” hükmünün tüm dosya kapsamına göre hukuka uygun olduğu anlaşıldığından; sanık ve katılan vekilinin yerinde görülmeyen temyiz sebeplerinin reddiyle, CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Ereğli (Konya) 3. Asliye Ceza Mahkemesine, kararın bir örneğinin ise Ankara Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 11.01.2021 gününde oy birliğiyle karar verildi."
}