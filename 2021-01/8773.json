{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : İSTANBUL Anadolu 9. Ağır Ceza Mahkemesi   Hüküm : Beraat (Tüm sanıklar için)    Dosya incelendi.  GEREĞİ GÖRÜŞÜLÜP DÜŞÜNÜLDÜ :  1)22/03/2013 tarihli olay tutanağında; ... plaka sayılı ... Batman firmasına bağlı otobüsün kendi peronuna gelerek durduğu esnada, otobüsün dışından bakıldığında sanıkların görevli kolluk personelini görünce eğilerek koltuk altında bir şeylerle uğraştıklarının, akabinde yapılan kontrolde sanıkların oturdukları koltukların altında suça konu uyuşturucu maddelerin ele geçirildiğinin belirtilmesi ve sanıkların ele geçen uyuşturucu maddelerin kendilerine ait olmadığını beyan etmeleri karşısında; 22/03/2013 tarihli tutanağı tanzim eden tutanak mümzilerinin tanık sıfatıyla dinlenmesinden sonra sanıkların hukuki durumunun belirlenmesi gerektiğinin gözetilmemesi,  2)Sanıkların aşamalardaki savunmalarında, ele geçen uyuşturucu maddelerin kendilerine ait olmadığını beyan ettikleri anlaşılmakla; sanıkların parmak izi örneğinin alınıp, İstanbul Anadolu Cumhuriyet Başsavcılığı adli emanetinin 2013/11975 sırasında bulunan \"12 adet ağız kısımları kapaklı plastik borular\" üzerinde parmak izi bulunup bulunmadığı, herhangi bir iz bulunması durumunda bu izlerin sanıklara ait olup olmadığının belirlenmesi amacıyla Adli Tıp Kurumu veya uzman bir kurum ya da kuruluşa inceleme yaptırılmasından sonra sanıkların hukuki durumlarının belirlenmesi gerekirken eksik araştırma ile hüküm kurulması,  Kabule göre,  3)5237 sayılı TCK'nın 54/4. maddesi yerine, 54. maddesi uyarınca müsadere kararı verilmesi,  4)İstanbul Kriminal Polis Laboratuvarı Müdürlüğü'nce suça konu uyuşturucu maddelerden alınan tanık numunelerin de müsadere edilmesi gerektiğinin gözetilmemesi,  5)Adli Emanetin 2013/11975 sırasında kayıtlı “12 adet ağız kısımları kapaklı plastik boru'nun” dosyada delil olarak saklanılmasına karar verilmesi gerektiği halde müsaderesine karar verilmesi,  Kanuna aykırı, Cumhuriyet savcısının temyiz itirazları bu nedenle yerinde olduğundan, hükümlerin BOZULMASINA, 20.01.2021 tarihinde oybirliğiyle karar verildi."
}