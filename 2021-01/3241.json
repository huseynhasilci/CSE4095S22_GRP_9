{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi ile birlikte silahla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Bölge Adliye Mahkemesince verilen hüküm temyiz edilmekle; temyiz edenin sıfatı, başvurunun süresi, kararın niteliği ile temyiz sebebine göre dosya görüşüldü:  Temyiz isteğinin reddi nedenleri bulunmadığından CMK'nın 288 ve 294. maddeleri kapsamında Bölge Adliye Mahkemesi Cumhuriyet Savcısı'nın belirttiği nedenler ile CMK'nın 289. maddesinde sayılan kesin hukuka aykırılık halleri de gözetilerek yapılan incelemede; başkaca nedenler yerinde görülmemiştir.  Ancak;  Sanık ... dışındaki diğer temyiz dışı sanıkların mağdurlar ile herhangi bir husumetlerinin olmaması, olay anında evde bulunduğu anlaşılan mağdur ...'in soruşturma aşamasında olayın hemen ardından verdiği beyanında, saat 22:00 sıralarında silah sesi duyduğunu, camdan dışarıya baktığında ise sanık ...'i elinde silah ile gördüğünü ve gri renkli bir araç ile hızla uzaklaştıklarını ifade etmesi, tarife uyan ve plakası bildirilen aracın polis tarafından saat 23:30 sıralarında durdurulması üzerine yapılan incelemelerde aracı temyiz dışı sanık ...'in kullandığı ve temyiz dışı sanık ...'ın ise aracın ön yolcu koltuğunda oturdukları, araçta yapılan incelemelerde aracın sol arka tavan iç yüzeyi ile sağ ön tavan iç yüzeyi svaplarında atış artıklarının tespit edilmiş olması, dosya içerisinde yer alan HTS raporlarına göre sanık ... ile araçta parmak izi bulunan temyiz dışı sanık ...'ın olay öncesinde çok sayıda telefon görüşmesi yaptıklarının tespit edilmesi karşısında, sanık ...'in kendisini suçtan kurtarmaya yönelik savunmalarına itibar edilerek dosya kapsamına uymayan yetersiz gerekçeyle birden fazla kişi ile birlikte tehdit suçundan beraat kararı verilmesi,  Bozmayı gerektirdiğinden, Bölge Adliye Mahkemesi Cumhuriyet Savcısının temyiz nedenleri yerinde görülmekle, tebliğnameye uygun olarak, HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere CMK’nın 304/2. maddesi gereğince dosyanın hükmü veren \"Samsun Bölge Adliye Mahkemesi 6. Ceza Dairesi'ne gönderilmek\" üzere Yargıtay Cumhuriyet Başsavcılığı'na TEVDİİNE, 18/01/2021 gününde oy birliğiyle karar verildi."
}