{
    "Dairesi": "8.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " İhbarname No : KYB -...    Kumar oynanması için yer ve imkan sağlama suçundan sanık ...'nun, 5237 sayılı Türk Ceza Kanunu’nun 228/1ve 62. maddeleri gereğince 25 gün hapis ve 500,00 Türk lirası adlî para cezası ile cezalandırılmasına, anılan Kanun'un 51/1. maddesi uyarınca hapis cezasının ertelenmesine dair... 36. Asliye Ceza Mahkemesinin 19/01/2017 tarihli ve 2016/532 esas, 2017/38 sayılı kararının 27/01/2017 tarihinde kesinleşmesini müteakip, sanığın denetim süresi içerisinde 21/03/2017 tarihinde kasıtlı bir suç işlediğinin ihbar edilmesi üzerine, sanık hakkında erteli hapis cezasının aynen infazına dair... 36. Asliye Ceza Mahkemesinin 12/04/2018 tarihli ve 2018/143 esas, 2018/288 sayılı kararını kapsayan dosyası ile ilgili olarak;  Dosya kapsamına göre, 5237 sayılı Türk Ceza Kanunu’nun “Daha önce hapis cezasına mahkûm edilmemiş olmak koşuluyla, mahkûm olunan otuz gün ve daha az süreli hapis cezası ile fiili işlediği tarihte onsekiz yaşını doldurmamış veya altmışbeş yaşını bitirmiş bulunanların mahkûm edildiği bir yıl veya daha az süreli hapis cezası, birinci fıkrada yazılı seçenek yaptırımlardan birine çevrilir.” şeklindeki 50/3. maddesi karşısında, dosya arasındaki sabıka kaydına göre daha önce hapis cezasına mahkum edilmemiş olan sanık hakkında hükmolunan 25 gün kısa süreli hapis cezasının zorunlu olarak seçenek yaptırımlara çevrilmeyerek ertelenmesinde ve denetim süresi içerisinde suç işlediğinden bahisle erteli hapis cezasının aynen infazına karar verilmesinde isabet görülmediğinden bahisle 5271 sayılı CMK.nın 309. maddesi uyarınca anılan kararın bozulması lüzumu Yüksek Adalet Bakanlığı Ceza İşleri Genel Müdürlüğünün 01.11.2019 gün ve 10128 sayılı kanun yararına bozma istemine atfen Yargıtay Cumhuriyet Başsavcılığının 11.11.2019 gün ve KYB-2019/107580 sayılı ihbarnamesi ile dairemize tevdii kılınmakla incelendi.    TÜRK MİLLETİ ADINA    Gereği görüşülüp düşünüldü:  Kanun yararına bozma isteminin... 36. Asliye Ceza Mahkemesinin 12.04.2018 günlü erteli hapis cezasının aynen infazına ilişkin kararına yönelik olduğu belirlenmekle yapılan incelemede;  TCK.nın 51/1. maddesi uyarınca erteleme halinde, denetim süresi içerisinde işlediği kasıtlı suçtan dolayı berilen mahkumiyet kararının kesinleşmesi üzerine, TCK.nın 51/7. maddesi uyarınca verilen aynen infaz kararının, infaz koşullarının oluşup oluşmadığından ibaret inceleme ile verilmiş olması ve bu kararla kesinleşmiş hükmün içeriğindeki aykırılıkların düzeltilmesi olanağının bulunmaması karşısında, kanun yararına bozma isteminin... 36. Asliye Ceza Mahkemesi'nin 19.01.2017 gün ve 2016/532 Esas 2017/38 sayılı kesinleşmiş mahkumiyet kararına yönelik olması gerekeceğinden, bu karara yönelik Kanun Yararına Bozma isteminde bulunulmasının takdiri için dosyanın mahalli mahkemesine gönderilmek üzere Yargıtay Cumhuriyet Başsavcılığı'na TEVDİİNE, 27.01.2021 gününde oybirliğiyle karar verildi."
}