{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Sanıkların nitelikli dolandırıcılık ve resmi belgede sahtecilik suçlarından beraatine ilişkin hükümler katılan vekili tarafından temyiz edilmekle, dosya incelenerek gereği düşünüldü:  Sanık ... ile sanık ...'ın babası müteveffa ....'nun birlikte petrol istasyonu işlettikleri, suça konu 24.05.2007 tarihli, 38.430 TL bedelli çeki aralarındaki ticari alışverişe istinaden .... Sanayi Tic. Ltd. Şirketi'nin yetkilisi olan ...'a verdikleri, .... Nakliyat isimli şirketin de bu alacağı katılan ....'ye 2007 yılında temellük ettiği, katılan şirket tarafından bankaya ibraz edilen çekin karşılıksız çıktığı ve çekteki keşideci imzasının sanık ...'in el ürünü olmadığının anlaşıldığı, sanıkların bu şekilde üzerlerine atılı suçları işlediklerinin iddia edildiği olayda;  1)Sanıkların resmi belgede sahtecilik suçundan beraatine ilişkin hükümlere yönelik temyiz talebinin incelenmesinde,  Sanıklara yüklenen “resmi belgede sahtecilik” suçunun, 5237 sayılı TCK’nın 204. maddesinde öngörülen cezasının miktarı ve üst sınırı itibarıyla 5237 sayılı TCK'nın 66/1-e, 67/4 maddelerinde öngörülen olağan zamanaşımı süresinin 8 yıl olduğu ve zamanaşımını kesen en son işlemin de sanıklar hakkında verilen 23/05/2012 tarihli mahkumiyet hükmü olduğunun tespit edildiği, bu bilgiler ışığında, 8 yıl olağan dava zamanaşımı süresinin, en son zamanaşımını kesen işlem olan sorgu tarihinden, inceleme tarihine kadar geçmiş olduğu anlaşılmakla katılan vekilinin temyiz itirazları bu itibarla yerinde görülmüş olduğundan, hükümlerin 5320 sayılı Kanunun 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, ancak; bu husus yeniden yargılama yapılmasını gerektirmediğinden aynı kanunun 322. maddesinin verdiği yetkiye dayanılarak 5271 sayılı CMK’nın 223/8. maddesi gereğince sanık hakkında açılan kamu davasının zamanaşımı nedeniyle DÜŞMESİNE,  2) Sanıkların nitelikli dolandırıcılık suçundan beraatine ilişkin hükümlere yönelik temyiz talebinin incelenmesinde;  Sanıkların savunmaları, katılan beyanı, tanık anlatımı, bilirkişi raporu ve tüm dosya kapsamı birlikte değerlendirildiğinde sanıkların üzerilerine atılı suçu işlediklerine ilişkin mahkumiyetlerine yeterli her türlü şüpheden uzak, kesin ve inandırıcı maddi deliller elde edilemediği gerekçesiyle verilen beraat hükmünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin herhangi bir neden içermeyen temyiz itirazlarının reddi ile hükümlerin ONANMASINA, 12/01/2021 tarihinde oy birliğiyle karar verildi."
}