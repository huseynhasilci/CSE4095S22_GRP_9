{
    "Dairesi": "11.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Düşme    Müşteki kuruma bozma sonrası gönderilen duruşma gün ve saati ile Yargıtay bozma ilamının tebliğ edildiği 31.03.2010 tarihli tebligat incelendiğinde, tebliğin kurumda kime ve ne surette yapıldığı belirtilmediğinden bu hali ile usulüne aykırı yapıldığı ve 13/01/2015 tarihli Hükmün Açıklanmasına Yer Olmadığı kararının tebliğ edilmesinden sonra müşteki idare vekili tarafından bu hükme itiraz edilmesi ve mahkemece verilen düşme hükmünü de süresinde temyiz etmesi katılma iradesi olarak kabul edilip ve 5271 sayılı CMK’nin 260/1. madde ve fıkrası uyarınca yasa yollarına başvurma hakkı bulunduğundan, müşteki ...'nün CMK'nin 237/2. maddesi uyarınca katılan olarak, Av. ... Temiz'in de katılan vekili olarak davaya kabullerine karar verilerek yapılan incelemede:  5271 sayılı CMK’nin 231/8-son cümlesi uyarınca, 19.10.2003 olan suç tarihinden hükmün açıklanmasının geri bırakılması kararının kesinleştiği 21.06.2010 tarihine kadar bazı kesintilerle dava zamanaşımı süresinin işlediği, bu tarihten sonra denetim süresi içinde işlenen kasıtlı suçtan dolayı verilen ve 12.09.2010 tarihinde kesinleşen mahkûmiyet hükmü nedeniyle ihbar üzerine dosyanın yeniden ele alındığı, böylelikle hükmün açıklanmasının geri bırakılması kararının kesinleştiği 21.06.2010 tarihinden itibaren, deneme süresi içinde işlenen ikinci suçun suç tarihi olan 02.04.2012 tarihine kadar dava zamanaşımının durduğu gözetilerek yapılan incelemede;  Bozmaya uyularak yapılan yargılamada, sanık hakkında \"resmi belgede sahtecilik\" suçundan açılan davada her ne kadar 765 sayılı TCK'nin 102/3 ve 104/2. maddelerinde öngörülen olağanüstü zamanaşımı süresinin gerçekleştiğinden bahisle düşme kararı verilmiş ise de; 5237 sayılı TCK’nin 66/1-e ve 67/4. zamanaşımı hükümleri yönünden lehe olan maddelerinde öngörülen olağanüstü dava zamanaşımı sürelerinin, suç tarihinden hüküm tarihine kadar gerçekleştiği anlaşılmakla, sonucu itibarıyla doğru olan düşme hükmünün ONANMASINA, 26.01.2021 tarihinde oy birliğiyle karar verildi."
}