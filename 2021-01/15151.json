{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Kararın sanığın yokluğunda verildiği, sanığın duruşmada bildirdiği bilinen son adresinin aynı zamanda mernis adresi olduğu, yokluğunda verilen gerekçeli kararın adresine doğrudan “MERNİS adresi” ibaresi ile tebliğe çıkartıldığı ve 7201 sayılı Tebligat Kanunu'nun 21/2. maddesine göre tebliğ edildiği, yapılan tebliğ işleminin önce sanığın bilinen son adresine 7201 sayılı Tebligat Kanun'u 10/1. maddesi gereğince normal tebligat yapılmadığından usule aykırı olduğu anlaşılmakla; temyiz süresi yönünden eski hale getirme talebinin kabulü ile temyiz inceleme isteminin süresinde olduğu kabul edilerek yapılan incelemede;  1) Sanık ... hakkında mağdurlar ..., Ömer ve Nurşen'e karşı kasten yaralama eylemleri nedeniyle kurulan hükümlere yönelik temyiz sebeplerinin incelenmesinde:  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın yerinde görülmeyen temyiz sebeplerinin reddiyle hükümlerin ONANMASINA,  2) Sanık ... hakkında mağdur ...'a karşı tehdit eylemi nedeniyle kurulan hükme yönelik temyiz sebeplerinin incelenmesinde:  Sanığın, eski eşi olan mağdur ...'ın çalıştığı işyerine gelerek mağdura \"seni bıçaklayacağım\" dedikten hemen sonra onu bıçakla kasten yaralaması şeklinde gerçekleşen olayda; tehdit suçunun kasten yaralama suçuna bitişik hareket ile işlenilmiş olması nedeniyle eylemin bir bütün halinde kasten yaralama suçunu oluşturduğu, tehdit suçunun unsurlarının oluşmayacağı gözetilmeden tehdit suçundan yazılı şekilde sanığın mahkumiyetine karar verilmesi,        Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 26/01/2021 tarihinde oy birliğiyle karar verildi."
}