{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi gereğince beraat    Dolandırıcılık suçundan sanığın beraatine ilişkin hüküm katılan ... vekili tarafından temyiz edilmekle, dosya incelenerek gereği düşünüldü:  Yabancı uyruklu sanığın, kimliği belirlenemeyen ... adlı yurttaşı ile birlikte, yine yurttaşları olan katılanları kaçak yollarla Almanya'ya götürmek üzere anlaşmaları üzerine Uşak'tan İstanbul'a geldikleri ve Zeytinburnu'nda bir binanın bodrum katında bir süre kaldıkları, bu sırada 20.000 Dolarlarını aldıkları, kimliği belirsiz... adlı kişinin onları İzmir'e gitmeleri, oradan da Yunanistan'a ve daha sonra Almanya'ya göndereceğini söylemesi üzerine katılanların sanık ile birlikte İzmir'e gittikleri, oradan Çanakkale'ye geçtikleri, Çanakkale'de sokakta dolaşırlarken yakalandıkları, daha sonra tekrar Zeytinburnu'na geldiklerinde adres değiştirmesi nedeniyle sanığa ulaşamadıkları, bu şekilde sanığın üzerine atılı suçu işlediği iddia edilen olayda; sanık savunması, katılanların iddia ve beyanları ile dosya kapsamı itibariyle, Türkiye'de mülteci olarak yaşayan katılanların ülke dışına kaçak yollarla çıkışlarını sağlamak üzere sanığın açık kimlik ve adres bilgileri tespit edilemeyen ... ile birlikte hareket ederek katılanlardan para almak suretiyle üzerine atılı suçu işlediğine yönelik katılanların soyut iddiaları dışında mahkumiyetine yeterli, kesin, somut ve inandırıcı delil bulunmadığı kabulü ile verilen beraat hükmünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan ... vekilinin, tanık beyanlarına başvurulmadığına, sanığa atılı suçun, açık kimlik ve adres bilgileri tespit edilemeyen... ile suç ortağı olmakla, subut bulduğuna yönelik temyiz itirazlarının reddiyle hükmün ONANMASINA, 27/01/2021 tarihinde oybirliğiyle karar verildi."
}