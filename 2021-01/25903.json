{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet      Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  1) Sanık müdafiinin dosyaya sunduğu Bakırköy Prof. Dr, Mazhar Osman Ruh ve Sinir Hastalıkları Eğitim ve Araştırma Hastanesince tanzim edilen 04.03.2014 tarihli engelli sağlık kurulu rapor fotokopisinde mağdura \"bipolar duygulanım bozukluğu\" tanısı konulmuş olması karşısında, mağdurun beyanlarına itibar edilip edilmeyeceği hususunda Adli Tıp Kurumundan rapor alınarak, sonucuna göre sanığın hukuki durumunun tayin ve takdirinin gerektiğinin gözetilmemesi,  2) Sanığın cezasında kemik kırığı nedeniyle artırım uygulanırken 5237 sayılı TCK'nin 87/3. maddesi yerine TCK'nin 87. maddesinin yazılması ve (1/3) oranında artırım yapılmasına rağmen artırım oranının hükümde gösterilmemesi,  3) Sanık hakkında 5237 sayılı TCK'nin 86/1. maddesi uyarınca belirlenen 1 yıl 4 ay hapis cezası üzerinden TCK'nin 86/3-e gereğince (1/2) oranında artırım yapıldığında \"1 yıl 12 ay\" hapis cezası yerine \"2 yıl\" hapis cezası bulunması, TCK'nin 87/3 maddesi uyarınca (1/3) oranında artırım yapıldığında \"1 yıl 20 ay\" hapis cezası yerine \"2 yıl 8 ay\" hapis cezası bulunması, devamında TCK'nin 62. maddesi gereğince (1/6) oranında indirim yapıldığında sonuç cezanın \"1 yıl 14 ay 20 gün\" hapis cezası yerine hesap hatası yapılarak \"2 yıl 2 ay 20 gün\" hapis cezası olarak tespiti suretiyle fazla ceza tayini,  4) Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas- 2015/85 Karar sayılı kararı ile 5237 sayılı TCK'nin 53. maddesindeki bazı ibarelerin iptal edilmesi nedeniyle, hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,    Bozmayı gerektirmiş, sanık müdafiinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca isteme aykırı şekilde BOZULMASINA, 14.01.2021 gününde oy birliğiyle karar verildi."
}