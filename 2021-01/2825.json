{
    "Dairesi": "11.Hukuk Dairesi",
    "Mahkemesi": "FİKRİ VE SINAÎ HAKLAR HUKUK MAHKEMESİ",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Ankara 3. Fikri ve Sınaî Haklar Hukuk Mahkemesince bozmaya uyularak verilen 17.09.2019 tarih ve 2019/309-2019/362 sayılı kararın Yargıtayca incelenmesinin davalı TPMK vekili tarafından istenildiği ve temyiz dilekçesinin süresi içinde verildiği anlaşılmış olmakla, dava dosyası için Tetkik Hakimi ... tarafından düzenlenen rapor dinlendikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra işin gereği görüşülüp, düşünüldü:  Davacı vekili, davalı şirketçe yapılan, 2015/00956-2-3 numaralı tasarım tescil başvurusuna, müvekkili şirketçe yenilik ve ayırt ediciliğinin bulunmadığından bahisle yapılan itirazın, nihai olarak TPMK YİDK tarafından reddedildiğini, kararın haksız ve hukuka aykırı olduğunu ileri sürerek, YİDK'nın 2015/T-789 sayılı kararının iptalini ve anılan tasarımın hükümsüzlüğü ile sicilden terkinini istemiştir.  Davalı TPMK vekili, kurum kararının usul ve yasaya uygun olduğunu savunarak, davanın reddini talep etmiştir.  Davalı şirket vekili, müvekkiline ait tasarımların yenilik ve ayırt edicilik vasıflarını haiz olduğunu savunarak, davanın reddini talep etmiştir.  Mahkemece, Dairemizin bozma ilamı ve tüm dosya kapsamına göre; başvuruya konu tasarımın hitap ettiği kitlenin daha çok çocuk ve gençler olduğu, ürün tasarımında dikkati çeken baskın unsurun geleneksel kek formlarından farklı olarak simit ve boş kare şekilleri olup, tasarımda yer alan renk ve parlaklık unsurlarının tek başına ayırt edicilik sağlamadığı, ürün üzerindeki şekil desenlerinin ise küçük ayrıntılardan ibaret olduğu, başvuruya konu tasarımda mesnet tasarımlardan farklı olarak yer alan unsurların tasarımı bütüncül izlenim itibariyle ayırt edici kılmadığı kanaatine varılmış, usul ve yasaya uygun bulunan Yargıtay 11. Hukuk Dairesinin 29.04.2019 tarih ve 2018/1614 esas, 2019/3210 sayılı bozma ilamında belirtilen ve uyulan gerekçesiyle davanın kabulüne, TPMK YİDK'nın 2015/T-789 sayılı kararının iptaline, 2015/00956 tescil nolu tasarımların hükümsüzlüğüne ve sicilden terkinine karar verilmiştir.  Kararı, davalı TPMK vekili temyiz etmiştir.  Dosyadaki yazılara, mahkemece uyulan bozma kararı gereğince hüküm verilmiş olmasına göre, davalı TPMK vekilinin bütün temyiz itirazları yerinde değildir.  SONUÇ: Yukarıda açıklanan nedenlerden dolayı, davalı TPMK vekilinin bütün temyiz itirazlarının reddiyle usul ve kanuna uygun bulunan hükmün ONANMASINA, aşağıda yazılı bakiye 4,90 TL temyiz ilam harcının temyiz eden davalı TPMK'dan alınmasına, 18.01.2021 tarihinde oybirliğiyle karar verildi."
}