{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "     HÜKÜM : Şartla tahliye       Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Hükümlü ...'ın 12.06.2015 havale tarihli, hükümlünün şartla tahliyesine karar veren Çanakkale 5. Asliye Ceza Mahkemesi'ne sunduğu dilekçe ile Tekirdağ 1. Asliye Ceza Mahkemesi'nin 2010/585 Esas 2012/350 Karar sayılı kararını temyiz ettiği, yine aynı Mahkemeye sunduğu 13.07.2015 havale tarihli dilekçesinde 12.06.2015 tarihli temyiz başvurusuna atıfla 2015/115 değişik iş dosyasının esasını oluşturan dosyayı temyiz ettiği, ancak söz konusu hükmün, Yargıtay 3. Ceza Dairesi'nin 16.04.2014 tarih ve 2013/24058 Esas, 2014/16199 Karar sayılı kararıyla temyiz incelemesinden geçerek onanmak suretiyle kesinleştiği, ayrıca hükümlü ...'ın 12.06.2015 havale tarihli, hükümlünün şartla tahliyesine karar veren Çanakkale 5. Asliye Ceza Mahkemesi'ne sunduğu 27.05.2015 tarihli dilekçe ile denetimli serbestlik süresine itiraz ettiği, bu itirazın Çanakkale Ağır Ceza Mahkemesi'nin 2005/961 değişik iş sayılı kararıyla reddedildiği, redde dair kararın kesin nitelikte olduğu, bu suretle temyize tabi bir kararın bulunmadığı,  Anlaşıldığından, hükümlü ...'ın tebliğnameye uygun olarak, temyiz davası isteği hakkında bir KARAR VERMEYE YER OLMADIĞINA ve dosyanın incelenmeksizin karar mahkemesine GERİ GÖNDERİLMESİNE, 28.01.2021 tarihinde oy birliğiyle karar verildi."
}