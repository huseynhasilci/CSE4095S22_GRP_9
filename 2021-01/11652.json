{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : İstinaf başvurusunun esastan reddi       Bölge Adliye Mahkemesi'nce verilen hüküm temyiz edilmekle; temyiz edenin sıfatı başvurunun süresi, kararın niteliği ile temyiz sebebine göre, dosya görüşüldü:  Sanık hakkında hakaret suçundan verilen mahkumiyet kararının duruşmada bildirdiği ve aynı zamanda MERNİS adresine Tebligat Kanunu'nun 21. maddesine göre, 14/03/2017 tarihinde tebliğ edildiği, sanığın 19/07/2018 tarihinde süresinden sonra istinaf talebinde bulunduğu, Yerel Mahkemece sanığın süresinde olmayan istinaf talebinin reddine dair ek karar verildiği, sanık tarafından ek karara yönelik istinaf isteminde bulunulduğu, Samsun Bölge Adliye Mahkemesi'nce kanuni süre geçtikten sonra kanun yoluna başvurulduğu gerekçesiyle 5271 sayılı CMK'nın 279/1-b maddesi gereğince \"istinaf başvurusunun reddine\" karar verilmesi gerekirken, uygulama imkanı bulunmayan CMK'nın 280/1-a maddesi gereğince \"istinaf başvurusunun esastan reddine\" karar verildiği, sanığın istinaf talebinin süresinde yapılmaması nedeniyle Samsun Bölge Adliye Mahkemesi 6. Ceza Dairesi'nin 12/11/2019 tarih, 2019/4026 esas 2019/2839 sayılı kararının, aynı Kanun'un 279/1-son maddesi uyarınca itiraza tabi olduğu ve dolayısıyla başvurunun bu doğrultuda değerlendirilmesi gerektiği anlaşıldığından, sanık ...'in temyiz davası isteği hakkında KARAR VERMEYE YER OLMADIĞINA, 12/01/2021 tarihinde oy birliğiyle karar verildi."
}