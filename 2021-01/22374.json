{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "29",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " KADASTRO TESPİTİNE İTİRAZ",
    "Birinci Mahkemesi": "",
    "ictihat": "     Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; “Dava konusu taşınmazın bulunduğu yörede yapılan tüm orman tahdidi ve arazi kadastrosuna ilişkin çalışma evrakları getirilerek usulünce uygulanması ve aynı ya da yakın orman sınır hatlarında, dava konusu edilen parseller varsa, bunların tümü birleşik harita üzerinde gösterilerek ve çekişmeli taşınmazın (X) ve (Y) değerlerini gösterir şekilde koordinatlı, 6292 sayılı Kanunun 11. maddesinin onuncu fıkrası çalışmalarındaki 12.12.2012 tarihli zabıtta belirtilen hususları değerlendiren ve yapılan çalışmada hata olup olmadığını belirtir, müşterek imzalı rapor ve kroki alınmalı, 6292 sayılı Kanunun 11. maddesinin onuncu fıkrasında düzenlenen çalışmayla arazi kadastro sınırlarının değiştirilemeyeceği de göz önüne alınarak, oluşacak sonuca göre bir karar verilmesi” gereğine değinilmiştir. Mahkemece, bozma ilamına uyularak yapılan yargılama sonunda davanın reddine, 4862 ada 137 parsel sayılı taşınmazın 6292 sayılı Kanunun 11. maddesi gereğince yapılan düzeltme gibi tesciline karar verilmiş; hüküm davacı Hazine vekili tarafından temyiz edilmiştir.  Mahkemece, 6292 sayılı Kanunun 11. maddesinin 10. fıkrası gereğince yapılan çalışmaların kadastro tespiti niteliğinde olmayıp, sadece orman haritalarında düzeltmeyi gerektiren tutanak, pafta ve zemin uyumsuzluğunun tespiti hâlinde yapılan düzeltme işlemi olması nedeniyle arazi kadastro sınırlarının bu yasa hükümleri gereğince değiştirilemeyeceği gözetilerek, bu çalışmaya göre yapılan tespit gibi tescil hükmü kurulmadan davanın reddine karar verilmesi; söz konusu çalışma ile dava konusu taşınmazın kapsamında gösterilen ve kadastral parsel sınırı dışında kaldığı anlaşılan kısım bakımından ise Hazinenin talebinin mülkiyete ilişkin olması nedeniyle Asliye Hukuk Mahkemesine görevsizlik kararı verilmesi gerekirken, yapılan düzeltme gibi tescile karar verilmesi isabetsiz olup, davacı Hazinenin temyiz itirazları bu nedenle yerinde görüldüğünden kabulü ile hükmün BOZULMASINA, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 29.01.2021 gününde oybirliğiyle karar verildi."
}