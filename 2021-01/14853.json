{
    "Dairesi": "9.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Görevi kötüye kullanmak",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : İhmali davranışla görevi kötüye kullanma suçundan mahkumiyet    Dosya incelenerek gereği düşünüldü:  Köy sınırları içerisindeki taşınmazların icra yoluyla satışına ilişkin İcra Müdürlüğünün talimatlarını yerine getirme ve ilân etme görevinin 442 sayılı Köy Kanununun 36. maddesine göre köy muhtarına ait olması karşısında, suç tarihinde köy ihtiyar meclis üyeleri olan sanıklar ... ve Metin'in, Kapatılan Cumayeri İcra Müdürlüğü tarafından köy muhtarı olan sanık ...'a 28/03/2011 tarihinde tebliğ edilen taşınmaz açık artırma ilanının, satış gününden en az bir ay önce ilan edilmemesi şeklindeki eylemden ne şekilde sorumlu tutuldukları delilleriyle birlikte karar yerinde tartışılmadan yazılı şekilde hükümler kurulması,  Sanık ...'ın hükümden sonra 06/12/2018 tarihinde öldüğü UYAP sisteminden temin edilen nüfus kaydından anlaşıldığından, bu husus mahallinde araştırılarak sonucuna göre 5237 sayılı TCK'nın 64 ve 5271 sayılı CMK'nın 223/8. maddeleri uyarınca bir karar verilmesi lüzumu,  Kabule göre de;  Sanıklar hakkında tayin edilen kısa süreli hapis cezasının adli para cezasına çevrilmesi sırasında, adli para cezasına esas alınan tam gün sayısının hüküm fıkrasında gösterilmemesi suretiyle CMK'nın 232/6. maddesine muhalefet edilmesi,  Hükümden sonra 28/06/2014 tarihinde Resmi Gazete'de yayımlanarak yürürlüğe giren 6545 sayılı Yasanın 81. maddesi ile değişik 5275 sayılı Kanunun 106/3. maddesi hükmüne aykırı olarak infaz yetkisini kısıtlayacak şekilde ödenmeyen adli para cezasının hapse çevrileceğinin sanıklara ihtarına karar verilmesi,  Kanuna aykırı, sanıkların temyiz itirazları bu itibarla yerinde görüldüğünden hükümlerin 5320 sayılı Kanunun 8/1. maddesi de gözetilerek 1412 sayılı Ceza Muhakemeleri Usulü Kanununun 321 ve 326/son maddeleri uyarınca BOZULMASINA, 26/01/2021 tarihinde oy birliğiyle karar verildi."
}