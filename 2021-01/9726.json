{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : SAKARYA 1. Ağır Ceza Mahkemesi   Hükümler : Mahkûmiyet      Dosya incelendi.  GEREĞİ GÖRÜŞÜLÜP DÜŞÜNÜLDÜ:  1-)Sanık ... hakkında verilen mahkûmiyet hükmünün incelenmesinde;  07/11/2014 tarihli olay tutanağında sanık ...’ın üzerinde herhangi bir uyuşturucu ya da uyarıcı madde ele geçmediğinin anlaşıldığı, sanığın savunmasının aksine, ele geçirilen uyuşturucu maddelerle ilgisi bulunduğuna veya ...’un suçuna iştirak ettiğine ilişkin, kuşku sınırlarını aşan yeterli delil bulunmadığı gözetilmeden, beraatı yerine mahkûmiyetine karar verilmesi,  2-)Sanık ... hakkında verilen mahkûmiyet hükmünün incelenmesinde;  Yargılama sürecindeki işlemlerin yasaya uygun olarak yapıldığı, delillerin gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipinin doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1-Sanık ... mahkemedeki samimi beyanlarıyla kendi suçunun ortaya çıkmasını kolaylaştırdığından hakkında TCK'nın 192/3. maddesinde düzenlenen etkin pişmanlık hükmünün uygulanması gerektiğinin gözetilmemesi,  2- Sanık ... hakkındaki hapis cezasının hesap hatası sonucu, \" 5 yıl 6 ay 22 gün\" yerine \"5 yıl 6 ay 2 gün\" olarak belirlenmek suretiyle eksik ceza tayini,  3- Suç tarihinde 18 yaşından küçük olan sanık ... hakkında hükmolunan adli para cezasının ödenmemesi halinde, ödenmeyen adli para cezasının 5275 sayılı Kanun'un 106/4. fıkrasının 2. cümlesi yollaması ile aynı Kanunun 106/11. fıkrası uyarınca 6183 sayılı Amme Alacaklarının Tahsil Usulü Hakkında Kanuna göre tahsil edileceğine karar verilmesi gerektiğinin gözetilmemesi,  4-Suç tarihinde 15-18 yaş grubunda olan sanık hakkında, 5395 sayılı Kanun'un 35. maddesi uyarınca bireysel özelliklerini ve sosyal çevresini gösteren sosyal inceleme raporu alınmaması ya da alınmama gerekçesinin hükümde gösterilmemesi,  5-İstanbul Kriminal Polis Laboratuvarı’nca suç konusu uyuşturucu maddeden alınan şahit numunelerin müsaderesine karar verilmesi gerektiğinin gözetilmemesi,  Yasaya aykırı, sanık müdafiinin temyiz itirazları bu nedenle yerinde olduğundan, hükmün BOZULMASINA, hükmolunan sonuç ceza yönünden CMUK'nun 326/son maddesi uyarınca kazanılmış hakkının saklı tutulmasına,  21.01.2021 tarihinde oy birliği ile karar verildi."
}