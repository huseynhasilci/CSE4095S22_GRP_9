{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet  Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Sanık hakkında kasıtlı suçtan verilen hapis cezasına mahkumiyetin kanuni sonucu olarak TCK’nin 53. maddesindeki hak yoksunlukları uygulanmamış ise de; Anayasa Mahkemesinin, 24.11.2015 günlü Resmi Gazete’de yayımlanan 08.10.2015 tarih, 2014/140 Esas ve 2015/85 Karar sayılı 5237 sayılı TCK'nin 53. maddesindeki hak yoksunluklarına ilişkin iptal kararı dikkate alınarak infaz aşamasında gözetilebileceğinden, bu husus bozma nedeni olarak görülmemiştir.  Yerinde görülmeyen diğer temyiz sebeplerinin reddine, ancak;  Sanık hakkında tekerrüre esas alınan Ankara 4. Ağır Ceza Mahkemesinin 2005/48 Esas 2009/398 Karar sayılı ilamının, 18 yaşından küçükken işlediği suça yönelik olduğu, TCK'nin 58/5. fıkrası uyarınca tekerrüre esas alınamayacağı; ancak sabıka kaydında yer alan 06.06.2011 tarihinde kesinleşen, Ankara 19. Asliye Ceza Mahkemesinin 08.04.2008 tarih, 2008/292 Esas ve 2008/375 Karar sayılı ilamı ile verilen 2 yıl 11 ay hapis cezasının tekerrüre esas alınması gerektiğinin gözetilmemesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu nedenle 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca BOZULMASINA, ancak bu husus yeniden yargılamayı gerektirmediğinden CMUK’un 322. maddesi gereğince, hüküm fıkrasından tekerrüre esas alınan ilamın çıkartılarak yerine \"Ankara 19. Asliye Ceza Mahkemesinin 06.06.2011 tarihinde kesinleşen,08.04.2008 tarih, 2008/292 Esas ve 2008/375 Karar sayılı ilamı ile TCK'nin 142/2-d. maddesi uyarınca verilen 2 yıl 11 ay hapis cezasına ilişkin mahkumiyet hükmünün tekerrüre esas alınmasına, sanık hakkında 5237 sayılı TCK'nin 58/6. maddesi uyarınca mükerrirlere özgü infaz rejimi ve cezanın infazından sonra denetimli serbestlik tedbiri uygulanmasına ibaresi eklenmesi suretiyle hükmün DÜZELTİLEREK ONANMASINA, 13.01.2021 gününde oy birliğiyle karar verildi."
}