{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kamu malına zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükümlü hakkındaki 22/01/2013 tarih ve 2012/681 Esas, 2013/48 Karar sayılı kararı ile verilen cezanın 50/1-c maddesi uyarınca en az 2 yıl süreyle bir meslek veya sanat edinmeyi sağlamak amacıyla gerektiğinde barınma imkanı da bulunan bir eğitim kurumuna devam etme seçenek yaptırımının kaldırılmasına, Hükümlü hakkında verilen 7 ay 15 gün hapis cezasının Türk Ceza Kanunu'nun 50/1-a maddesi gereğince takdiren seçenek yaptırım olarak adli para cezasına çevrilerek 4.500 TL adli para cezasıyla cezalandırılmasına    Hükümlü hakkında kamu malına zarar verme suçundan verilen mahkumiyet hükmünün kesinleşmesinden sonra, hükümlü hakkındaki seçenek yaptırımın değiştirilmesine ilişkin ek karar, hükümlü müdafii tarafından temyiz edilmekle, dosya incelenerek gereği düşünüldü;  Hükümlü hakkındaki seçenek yaptırımın değiştirilmesine ilişkin ek karar, 5275 sayılı Ceza ve Güvenlik Tedbirlerinin İnfazı Hakkında Kanun'un 98. maddesi uyarınca verilen bir karar niteliğinde olup; aynı kanunun 101. maddesinin üçüncü fıkrası uyarınca itiraz yasa yoluna tabi olması nedeniyle bu tür kararların temyizinin mümkün olmadığı dikkate alınarak, CMK'nın 264. maddesine göre de kanun yolunun ve merciinin belirlenmesinde yanılma, başvuranın hakkını ortadan kaldırmayacağından, hükümlü müdafiinin dilekçesi itiraz niteliğinde kabul edilerek, itirazın merciince incelenmesi için, dosyanın incelenmeksizin iade edilmek üzere Yargıtay Cumhuriyet Başsavcılığı’na İADESİNE, 14/01/2021 tarihinde oybirliğiyle karar verildi."
}