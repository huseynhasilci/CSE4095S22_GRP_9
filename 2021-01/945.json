{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanığın beraatine ilişkin hüküm, O yer Cumhuriyet savcısı tarafından temyiz edilmekle, dosya incelenerek gereği düşünüldü:  Dairemizin bozma ilamı sonucunda dosyanın uzlaştırma bürosuna gönderildiği, ancak; uzlaştırmanın sağlanamadığı belirlenerek yapılan incelemede;  Abiye ve gelinlik işi yapan katılanın Suriye'de sanıkla ile tanıştığı, sanığın katılana birkaç kez numune tekstil ürünü getirdiği, sanığın bildirdiği banka hesabına 1.000 TL para havale ettiği, suç tarihinde yanında iki kişi daha olduğu halde katılanın deposuna gelerek, yanındaki kişilerin gümrük görevlisi olduğunu, ucuz tekstil ürünü bulacağını söylemesi üzerine katılanın sanığa 12.000 TL daha verdiği, sanığın, arabadan fatura ve irsaliye alıp geleceğini bahane ederek, yanındaki kişilerle birlikte dışarıya çıktığı, daha sonra arabayla hızla uzaklaştıkları, sonrasında katılanın sanığa ulaşamadığı, bu şekilde sanığın dolandırıcılık suçunu işlediği iddia edilen olayda; sanığın suçtan kurtulmaya yönelik savunması, katılanın aşamalarda değişmeyen istikrarlı beyanları, tanıklar ... ile ...'ın katılana ait depoda, katılanın sanığa yurt dışından ürün getirmesi vaadiyle 12.000 TL para verdiğine yönelik anlatımları, uzlaşmanın sağlanamadığına dair rapor ve dosya kapsamı birlikte değerlendirildiğinde, sanığın en başından itibaren dolandırıcılık kastıyla hareket ettiği anlaşılmakla, sanığın hileli söz ve davranışlarla katılanı aldatıp haksız yarar sağlaması şeklinde sübut bulan eylemi nedeniyle, sanığın üzerine atılı dolandırıcılık suçundan mahkumiyeti yerine yazılı şekilde beraat hükmünün tesisi,  Kanuna aykırı olup, O yer Cumhuriyet savcısının temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca, hükmün BOZULMASINA, 18/01/2021 tarihinde oybirliğiyle karar verildi."
}