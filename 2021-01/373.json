{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Verileri hukuka aykırı olarak verme veya ele geçirme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 136/1, 43/1, 62/1, 53/1. maddeleri gereğince ayrı ayrı mahkumiyet    Verileri hukuka aykırı olarak verme veya ele geçirme suçundan sanıkların mahkumiyetine ilişkin hükümler, sanıklar müdafii tarafından temyiz edilmekle, dosya incelenerek gereği düşünüldü:  Bozma ilamına uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanıklar müdafinin sair temyiz itirazlarının reddine, ancak;  Oluşa ve dosya kapsamına göre, sanık ...’in kardeşi sanık ... ile kendisini aldattığından şüphelendiği eşi katılanın, kimlerle görüştüğünü öğrenmek amacıyla, 03.05.2010, 03.11.2010 ve 13.12.2010 tarihinde, diğer sanık ...’nin çalıştığı GSM bayisine gidip katılana ait cep telefonu numarasının görüşme detaylarını talep ettikleri ve kayıtların gönderilmesini sağladıkları, bilahare sanık ...’in bu kayıtları katılan aleyhine açmış olduğu boşanma davasına delil olarak sunduğu iddia edilen olayda,  1- Katılanın tarafı olduğu haberleşme sürecinin taraflarını ve zamanını gösteren bilgileri üçüncü kişi ya da kişilerle paylaştığı ve/veya çoğaltarak dağıttığına ilişkin hakkında bir iddia ileri sürülmeyen sanık ...’in, katılan ile arasındaki davada iddialarını ispatlama amacını taşıyan eyleminde, hukuka aykırı hareket etme bilinciyle davranmadığı gözetilerek sanık hakkında CMK’nın 223/2-a maddesi gereğince beraat kararı verilmesi gerekirken, delillerin takdirinde hataya düşülerek yazılı şekilde mahkumiyet hükmü kurulması,  2- Sanık ...’nin sanık ...’in eylemine iştirak ettiğine dair mahkumiyete yeterli her türlü şüpheden uzak, kesin ve inandırıcı delil bulunmadığı gözetilerek sanık ... hakkında CMK’nın 223/2-e maddesi gereğince beraate karar verilmesi gerekirken, delillerin takdirinde hataya düşülerek yazılı şekilde mahkumiyet hükmü kurulması,  3- Sanık ...’nin katılana ait haberleşme içeriklerini bilgisi ve rızası dışında üçüncü kişi konumunda bulunan sanık ...’e vermesi eyleminin TCK’nın 136/1. madde ve fıkrasında düzenlenen verileri hukuka aykırı olarak verme veya ele geçirme suçu kapsamında kaldığına dair yerel mahkemenin kabulünde bir isabetsizlik görülmemiş ise de, suç tarihinde yürürlükte bulunan TCK’nıın 136/1. madde ve fıkrasında belirlenen ceza miktarının bir yıldan dört yıla kadar hapis cezasına gerektirdiği gözetilmeden sanık hakkında belirlenen temel cezanın alt sınırdan belirlendiği belirtilmesine rağmen temel cezanın iki yıl hapis cezası olarak belirlenmesi nedeniyle sanık hakkında fazla ceza tayini,  Kabul ve uygulamaya göre de;  Suç tarihinde yürürlükte bulunan TCK’nıın 136/1 madde ve fıkrasında belirlenen ceza miktarının bir yıldan dört yıla kadar hapis cezasına gerektirdiği gözetilmeden, sanıklar Belgin ve Mahide hakkında belirlenen temel cezanın alt sınırdan belirlendiği belirtilmesine rağmen temel cezanın iki yıl hapis cezası olarak belirlenmesi nedeniyle sanıklar hakkında fazla ceza tayini,  Kanuna aykırı olup, sanıklar müdafinin temyiz itirazları bu itibarla yerinde görüldüğünden, hükmün bu nedenlerle 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA, 11.01.2021 tarihinde oybirliğiyle karar verildi."
}