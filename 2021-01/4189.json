{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " 6136 sayılı Yasaya aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Gereği görüşülüp düşünüldü:  6136 sayılı Kanunun 13/1-2. maddesinde yazılı suçun oluşumu için, kanun hükümlerine aykırı olarak ateşli silah ve mermilerin satın alınması, taşınması veya bulundurulması gerekmektedir. Satın alma, tasarruf edebilme hakkının bir bedel veya başka bir değer karşılığı elde edilmesi, bulundurmak, silah veya merminin ruhsatsız veya ruhsata aykırı olarak fiilen veya hukuki egemenliği altında üzerinde tasarruf olanağı olacak şekilde elde tutulması, taşınmada ise, silah veya mermilerin bir yerden başka bir yere taşınmasını ifade etmektedir. Somut olayda, sanığın oğluna ait taşıma ruhsatlı tabancayı olayın gerçekleşmesinden önce de taşıdığını ikrar ettiğinin anlaşılması karşısında, atılı suçtan mahkumiyeti yerine hatalı değerlendirme sonucu yazılı şekilde beraatine karar verilmesi,  Yasaya aykırı, Cumhuriyet Savcısının temyiz itirazı bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1 maddesi uyarınca uygulanması gereken 1412 sayılı CMUK.nun 321 maddesi gereğince BOZULMASINA, 19.01.2021gününde oybirliğiyle karar verildi."
}