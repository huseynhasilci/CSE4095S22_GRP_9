{
    "Dairesi": "9.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Görevi kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Sanık ... hakkında TCK 257/1, 62, 50/1-a, 52/2-4 maddeleri gereğince mahkumiyet (2 kez), sanık ... hakkında TCK 257/1, 62, 50/1-a, 52/2-4 maddeleri gereğince adli para cezasına mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  1- Sanıklar ... ve ... hakkında usulsüz atama işlemi yapmaları nedeniyle görevi kötüye kullanma suçundan kurulan mahkumiyet hükümlerine yönelik temyiz itirazlarının incelenmesinde;  28/06/2014 tarihinde Resmi Gazete'de yayımlanarak yürürlüğe giren 6545 sayılı Yasanın 81. maddesi ile değişik 5275 sayılı Kanunun 106/3. maddesi hükmüne aykırı olarak infaz yetkisini kısıtlayacak şekilde ödenmeyen adli para cezasının hapse çevrileceğinin sanığa ihtarına karar verilmiş ise de, bu hususun ve yüklenen suçun 5237 sayılı Türk Ceza Kanunu'nun 53/1-a maddesindeki hak ve yetkileri kötüye kullanmak suretiyle işleyen sanıklar hakkında, 53/5. maddesi uyarınca, ayrıca, cezasının infazından sonra işlemek üzere hükmolunan cezanın yarısından bir katına kadar bu hak ve yetkinin kullanılmasının yasaklanmasına karar verilmesi gerektiğinin, kazanılmış hakka konu olmaması nedeniyle infaz aşamasında her zaman gözetilmesi mümkün görülmüştür.  Toplanan kanıtlarla iddia ve savunma incelenip tartışılarak suçun sübutu ve niteliği soruşturma sonuçlarına ve yasaya uygun biçimde tayin edilmiş bulunduğundan, eleştirilen hususlar dışında sanıkların temyiz itirazları yerinde görülmediğinden reddiyle usul ve kanuna uygun olan hükümlerin ONANMASINA,  2- Sanık ... hakkında belediyenin zararına sebebiyet vermesi nedeniyle görevi kötüye kullanma suçundan kurulan mahkumiyet hükmüne yönelik temyiz itirazlarının incelenmesinde;  Suç tarihinde Saraykent Belediye Başkanı olan sanık ..., sözleşme ya da encümen kararı olmadan sözlü olarak belediyeye ait greyderi Sorgun ilçesi Eymir Belediyesine kullanmak üzere geçici olarak verdiği, bu esnada ihalesi yapılan greyderin satışının sonlandırılamayarak belediyenin ihale bedeli kadar kamu zararına sebebiyet verdiği biçimde görevini kötüye kullandığı iddia ve kabul edilen somut olayda, sanık ...'in eylemi her ne kadar usulsüz bir işlem olsa da greyderin kamu hizmetinde kullanılmak üzere geçici olarak kullanım amaçlı başka bir belediyeye verildiği, ayrıca ihale bedeli ödenmeyen greyderin Eymir Belediyesi tarafından Saraykent Belediyesine teslim edildiği ve yeniden ihalesinin her zaman mümkün olduğu, dolayısıyla kamu zararının oluşmadığı gözetilmeden yazılı şekilde hüküm kurulması,  Kanuna aykırı, sanığın temyiz itirazı bu itibarla yerinde görüldüğünden, 5320 sayılı Yasanın 8/1. maddesi de gözetilerek CMUK'nın 321. ve 326/son maddeleri uyarınca hükmün BOZULMASINA, 26/01/2021 tarihinde oy birliğiyle karar verildi."
}