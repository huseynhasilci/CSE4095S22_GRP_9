{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1) Sanığın kasten yaralama suçundan mahkumiyetine dair; Ankara 21. Asliye Ceza Mahkemesi 10/07/2018 gün ve 2016/252 Esas, 2018/514 Karar sayılı kararı  2) İstinaf başvurusunun esastan reddine dair; Ankara Bölge Adliye Mahkemesi 1. Ceza Dairesinin 23/05/2019 gün ve 2018/2844 Esas, 2019/1374 Karar sayılı kararı    Ankara Bölge Adliye Mahkemesi 1. Ceza Dairesinin 23.05.2019 gün ve 2018/2844 Esas, 2019/1374 Karar sayılı kararının sanık müdafii tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  İlk derece mahkemesince sanık hakkında hükmolunan cezanın 5 yıl hapis cezasının üzerinde olması hükmün temyizi kabil kararlardan olduğu belirlenerek yapılan incelemede;  Yerinde görülmeyen diğer temyiz sebeplerinin reddine; ancak,  Sanık ve babası Yücel'in, katılanın beraberinde iki kişi ile birlikte evlerinin altındaki garajda uyuşturucu madde kullandığını, Yücel'in garajda onları görüp ne yapıyorsunuz dediğinde diğer iki kişinin kaçtığını, katılanın kaçamayarak Yücel'e bıçak çektiği ve elinden yaraladığını, bilahare sanığın garaja geldiğini ve babasının yaralandığını gördüğünü savunmaları, Yücel'in savunmasında bildirdiği gibi yaralandığının adli raporu ile sabit olduğu olayda; CGK'nin 22.10.2002 gün ve 2002/4-238 Esas, 2002/367 Karar sayılı kararında belirtildiği üzere, ilk haksız hareketin hangi taraftan geldiğinin araştırılması, bu hususun tespit edilememesi durumunda da sanık lehine 5237 sayılı TCK'nin 29. maddesindeki haksız tahrik hükümlerinin uygulanıp uygulanmayacağının tartışılması gerektiğinin gözetilmemesi,        Bozmayı gerektirdiğinden, sanık müdafiinin yerinde görülen temyiz sebeplerinin kabulü ile Ankara Bölge Adliye Mahkemesi 1. Ceza Dairesinin 23.05.2019 gün ve 2018/2844 Esas, 2019/1374 karar sayılı hükmünün CMK'nin 302/2. maddesi gereğince isteme aykırı olarak BOZULMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/2. maddesi gereğince “Ankara 21. Asliye Ceza Mahkemesine gönderilmek üzere” Yargıtay Cumhuriyet Başsavcılığına TEVDİİNE, 25.01.2021 gününde oy birliğiyle karar verildi."
}