{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir. Ancak;  Sanık hakkında daha önce kurulan 05.05.2015 tarihli hükmün, sanık tarafından temyizi üzerine bozulduğu, bozulan bu hükümde sanık hakkında hükmedilen 2 hapis cezasının kazanılmış hak teşkil ettiği, bozma sonrası 16.07.2019 tarihli hüküm kurulurken CMUK'nun 326/son maddesi gereğince sanık hakkında hükmedilen 5 yıl hapis cezasının 2 yıl hapis cezası üzerinden infazına karar verilmesi gerekirken, sanığın 2 yıl hapis cezası ile cezalandırılmasına karar verilmiş olması,  Bozmayı gerektirmiş, sanık ... ’nun temyiz itirazları bu itibarla yerinde görülmüş olduğundan hükmün bu sebepten dolayı 1412 sayılı CMUK’nın 321. maddesi gereğince BOZULMASINA, ancak bu aykırılığın aynı Kanun'un 322. maddesine göre düzeltilmesi mümkün olduğundan, hüküm fıkrasından “Önceki hüküm yalnız sanık tarafından temyiz edilmekle sonuç ceza yönünden sanığın kazanılmış hakkı bulunduğundan verilecek ceza önceki cezadan daha ağır olamayacağından sanığın sonuç olarak 2 YIL HAPİS CEZASI İLE CEZALANDIRILMASINA,” cümlesi çıkartılarak, yerine hüküm fıkrasına “Sanık hakkında hükmedilen 5 yıl hapis cezasının CMUK'nun 326/son maddesi uyarınca kazanılmış hak nedeniyle 2 yıl hapis cezası üzerinden infazına” ibaresi eklenerek karar verilmek suretiyle, diğer yönleri usul ve yasaya uygun bulunan hükmün DÜZELTİLEREK ONANMASINA, 19.01.2021 gününde oybirliğiyle karar verildi."
}