{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma, tehdit, hakaret, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat  Gereği görüşülüp düşünüldü:  I- Tehdit, hakaret ve mala zarar verme suçlarından kurulan hükümler yönünden yapılan temyiz incelemesinde;  Mahkemece, kanıtlar değerlendirilip gerektirici nedenleri açıklanmak suretiyle verilen beraat kararı usul ve yasaya uygun bulunduğundan, katılan vekilinin atılı suçun unsurlarının oluştuğuna, usul ve yasaya aykırı karar verildiğine dair temyiz itirazlarının reddiyle hükümlerin ONANMASINA,  II- Kişiyi hürriyetinden yoksun kılma suçundan kurulan hükme yönelik yapılan temyiz incelemesinde;  Müşteki ile eşi olan katılanın aşamalardaki beyanları, bu beyanlarla örtüşen sanıklar ile katılanın sanık ...'ın babası olan ...'ın evinde bulunduğuna dair yakalama tutanağı ve doktor raporu birlikte değerlendirildiğinde, sanıkların olay günü katılanı aracından zorla alıp başka araca bindirerek sanıklardan ...'ın babası olan ...'ın evine götürdükleri, katılanın eşinin ihbarı üzerine bu evde beraber yakalandıkları, tüm sanıkların cebir, tehdit kullanarak kişiyi hürriyetinden yoksun kılma suçunu işlediklerinin sabit olduğu sanık ...'nın katılanın borcunu ödememesi nedeniyle haksız tahrik etkisi altında suçu işlediği gözetilmeden mahkumiyetleri yerine yazılı biçimde beraatlerine karar verilmesi,  Yasaya aykırı, katılan vekilinin temyiz itirazı bu itibarla yerinde görülmüş olduğundan hükümlerin bu sebepten dolayı 5320 sayılı Yasanın 8/1. maddesi gereğince uygulanması gereken CMUK.nın 321. maddesi uyarınca BOZULMASINA,11.01.2021 gününde oybirliğiyle karar verildi."
}