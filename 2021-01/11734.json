{
    "Dairesi": "2.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan suça sürüklenen çocuk ...'nun, 5237 sayılı Türk Ceza Kanunu'nun 151/1, 31/2, 62/1 ve 52/2. maddeleri gereğince 1.000,00 Türk lirası adlî para cezası ile cezalandırılmasına dair Eskişehir 2. Çocuk Mahkemesinin 16/09/2014 tarihli ve 2014/276 esas, 2014/567 sayılı karar aleyhine Yüksek Adalet Bakanlığınca verilen 26/07/2019 gün ve 4018/2019 sayılı kanun yararına bozma talebine dayanılarak dava dosyası Yargıtay Cumhuriyet Başsavcılığının 06/08/2019 gün ve 2019/82395 sayılı tebliğnamesiyle dairemize gönderilmekle okundu.  Kanun yararına bozma isteyen tebliğnamede;  Dosya kapsamına göre, suça sürüklenen çocuğun mala zarar verme suçu ile birlikte işlediği iddia olunan hırsızlık suçunun temyiz edilmesi üzerine, Yargıtay 2. Ceza Dairesinin 13/09/2018 tarihli ve 2016/4402 esas, 2018/9435 karar sayılı ilâmı ile bozulmasını müteakip, yeniden yapılan yargılama sonucu suça sürüklenen çocuğun atılı hırsızlık suçunu işlediğine ilişkin yeterli delil elde edilemediğinden bahisle Eskişehir 2. Çocuk Mahkemesinin 05/02/2019 tarihli ve 2018/475 esas, 2019/53 sayılı kararı ile beraatlerine karar verildiği görülmekle, suça sürüklenen çocuğun kesin nitelikte olması nedeniyle temyize konu edilemeyen mala zarar verme suçunun beraat kararı verilen hırsızlık suçuyla bağlantılı ve birlikte işlendiği nazara alındığında, suça sürüklenen çocuğun mala zarar verme suçunu işlediğine ilişkin mahkûmiyetine yeterli, kesin, inandırıcı ve hukuka uygun delil bulunmadığı gözetilmeden, beraatine karar verilmesi yerine yazılı şekilde mahkûmiyetine karar verilmesinde isabet görülmediğinden 5271 sayılı CMK'nın 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  İnceleme konusunu oluşturan davada, her ne kadar suça sürüklenen çocuk ... hakkında, Eskişehir 2. Çocuk Mahkemesinin 16/09/2014 tarihli ve 2014/276 Esas - 2014/567 Karar sayılı ilamı ile hırsızlık ve mala zarar verme suçlarından mahkumiyet kararları verildiği, mala zarar verme suçundan verilen hükmün kesin nitelikte olduğu, hırsızlık suçundan kurulan mahkumiyet hükmünün suça sürüklenen çocuk müdafii tarafından temyiz edilmesi üzerine, Dairemizin 13/09/2018 tarihli ve 2016/4402 Esas - 2018/9435 Karar sayılı kararı ile hükmün bozulmasına karar verildiği, bozma sonrası yapılan yargılamada Eskişehir 2. Çocuk Mahkemesinin 05/02/2019 tarihli ve 2018/475 Esas - 2019/53 Karar sayılı ilamı ile suça sürüklenen çocuk ...’nun atılı hırsızlık suçunu işlediği sabit olmadığından beraatine karar verildiği anlaşılmış ise de; kesinleşen hükümden sonra ortaya çıkan bu durumun ancak 5271 sayılı CMK’nın 311/1-e maddesi uyarınca yargılanmanın yenilenmesi sebebi olabileceği, kanun yararına bozma gerekçesi yapılamayacağından ve delillerin takdir ve değerlendirilmesinde yanılgıya düşüldüğünden söz edilerek kanun yararına bozma yasa yoluna başvurma olanağı da bulunmadığından, (ESKİŞEHİR) 2. Çocuk Mahkemesinden kesin olarak verilen 16/09/2014 tarihli ve 2014/276 Esas - 2014/567 Karar sayılı karara yönelik kanun yararına bozma isteminin REDDİNE, 25/01/2021 tarihinde oybirliğiyle karar verildi."
}