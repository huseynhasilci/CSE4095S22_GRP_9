{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  1) Müşteki hakkında düzenlenen Mersin Üniversitesi Eğitim ve Araştırma Hastanesinin 28.07.2011 tarihli geçici raporunda müştekinin yaralanması sonucunda ''...hayati tehlikesinin mevcut...'' olduğu belirtilmiş olmasına rağmen, Diyarbakır ... Devlet Hastanesinin 09.06.2014 tarihli kati raporunda ise ''...hayati tehlikesinin olmadığının...'' belirtildiği, bu hali ile müştekinin yaralanmasına ilişkin alınan raporlar arasında çelişki olduğu ve içeriklerinin yetersiz olduğu anlaşılmakla, müştekiye ait tüm tedavi evrakları, filmler, grafiler, geçici ve kat'i raporları ile birlikte en yakın Adli Tıp Kurumu Şube Müdürlüğüne sevkinin yapılarak, 5237 sayılı TCK’nin 86. ve 87. maddelerindeki tüm unsurları kapsayacak şekilde raporunun aldırılmasından sonra sanığın hukuki durumunun belirlenmesi gerektiği gözetilmeden yetersiz ve çelişkili raporlara dayanılarak yazılı şekilde eksik inceleme ile hüküm tesisi,  Kabul ve uygulamaya göre de;  2) Sanığın eylemi neticesinde, müştekinin yaşamını tehlikeye sokan bir duruma ve duyularından veya organlarından birinin işlevinin sürekli zayıflamasına neden olacak nitelikte yaralandığı olayda, sanık hakkında 5237 sayılı TCK'nin 86/1. maddesi gereğince temel ceza belirlenirken suçun işleniş biçimi, kastın yoğunluğu, birden fazla nitelikli halin ihlali, meydana gelen zarar ve tehlikenin ağırlığı nazara alınarak, TCK'nin 61. maddesindeki ölçütler ve TCK'nin 3. maddesindeki cezada orantılılık ilkesi gözetilerek sonuç cezaya etkili olacak şekilde alt sınırdan uzaklaşılması gerektiği gözetilmeden yazılı şekilde hüküm kurulması suretiyle eksik ceza verilmesi,  3) Sanığın 5237 sayılı TCK'nin 86/1, 86/3-e maddeleri uyarınca belirlenen cezasından, müştekinin duyu veya organlarından birinin işlevinin sürekli zayıflamasına neden olacak şekilde yaralanması nedeniyle bir kat artırım yapılırken, uygulanan kanun maddesinin hükümlerde \"TCK'nin 87/1-a maddesi\" yerine, \"TCK'nin 87/1-b maddesi\" olarak gösterilmesi,  Bozmayı gerektirmiş, sanık müdafiinin temyiz sebepleri bu itibarla yerinde görüldüğünden, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme aykırı olarak BOZULMASINA, CMUK'un 326/son maddesi uyarınca sanığın kazanılmış hakkının dikkate alınmasına, 20.01.2021 gününde oy birliğiyle karar verildi."
}