{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 5271 sayılı CMK'nın 223/8. maddesi gereğince zamanaşımı nedeniyle düşme    Dolandırıcılık suçundan sanık hakkında verilen düşme hükmü, katılan vekili tarafından temyiz edilmekle, dosya incelenerek gereği düşünüldü:  Sanığa yüklenen dolandırıcılık suçunun gerektirdiği cezanın miktar ve nev’i nazara alınarak, suç tarihi itibariyle tabi olduğu 5237 sayılı TCK’nın 66/1-e maddesine göre hesaplanan sekiz yıllık asli dava zamanaşımı süresinin, zamanaşımını kesen son işlem olan sanığın sorgusunun yapıldığı 28/12/2011 tarihinden hüküm tarihine kadar geçmiş olduğu anlaşılmakla, zamanaşımı nedeniyle verilen düşme hükmünde her hangi bir isabetsizlik görülmemiştir.  Yapılan yargılama sonunda, sanığın üzerine atılı suçun zamanaşımı süresinin dolduğu mahkemece kabul ve takdir kılınmış olduğundan, katılan vekilinin, sanığın cezalandırılması gerektiğine yönelik temyiz itirazlarının reddiyle, hükmün ONANMASINA, 20/01/2021 tarihinde oy birliğiyle karar verildi."
}