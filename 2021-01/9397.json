{
    "Dairesi": "8.Hukuk Dairesi",
    "Mahkemesi": " İstanbul Bölge Adliye Mahkemesi 21. Hukuk Dairesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " İstihkak",
    "Birinci Mahkemesi": " İstanbul 2. İcra Hukuk Mahkemesi",
    "ictihat": "      İlk Derece Mahkemesince verilen hükmün davalı alacaklı vekili tarafından istinaf edilmesi üzerine İstanbul Bölge Adliye Mahkemesi 21. Hukuk Dairesince istinaf başvurusunun kabulüne davanın reddine karar verilmiş, Bölge Adliye Mahkemesi kararının davacı vekili tarafından temyiz edilmesi üzerine Dairemizce Bölge Adliye Mahkemesi kararı bozulmuş, dosya Bölge Adliye Mahkemesine gönderilmiştir. Bölge Adliye Mahkemesince bozmaya uyularak verilen karar,temyiz kanun yoluna tabi olduğundan karar davalı vekili tarafından temyiz edilmiş ve Dairemizce hükmün onanmasına karar verilmiş olup, davalı alacaklı vekili tarafından kararın düzeltilmesi istenmiştir. Dairece dosya incelendi, gereği düşünüldü.       6100 Sayılı Kanun'a 6217 Sayılı Kanun'la ilave edilen Geçici 3. maddenin (1.) bendinde bölge adliye mahkemelerinin göreve başlama tarihinden önce verilen kararlar hakkında, kesinleşinceye kadar 1086 Sayılı Kanun'un 26.09.2014 tarihli ve 5236 Sayılı Kanunla yapılan değişiklikten önceki 427 ila 454. madde hükümlerinin uygulanmasına devam olunacağı hükme bağlanmış, HMK'de Yargıtay kararlarına karşı karar düzeltme yolu düzenlenmemiştir.  Üç dereceli yargılama sistemine geçiş ile karar düzeltme yolu kaldırıldığından davalı vekilinin karar düzeltme istemine ilişkin başvuru dilekçesinin REDDİNE, istek halinde peşin alınan karar düzeltme harcının düzeltme isteyene iadesine, 21.01.2021 tarihinde oy birliğiyle karar verildi."
}