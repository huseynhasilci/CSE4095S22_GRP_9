{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Sahte fatura kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, Mahkumiyet    1- Sanıklar ... ve ... ile müdafilerinin 2012 takvim yılında sahte fatura kullanma suçundan haklarında kurulan mahkumiyet hükümleri ile sanık ... hakkında 2012 takvim yılında sahte fatura kullanma suçundan kurulan beraat hükmüne yönelik katılan vekilinin temyiz taleplerinin incelenmesinde;  İzmir Cumhuriyet Başsavcılığının 13.03.2013 tarihli ve 2013/1517 esas sayılı iddianamesi ile sanıklar hakkında “2012 takvim yılında sahte fatura kullanma ” suçundan kamu davası açılmış ise de; atılı suça ilişkin verilmiş bir mütalaa bulunmadığı, İzmir Küçük ve Orta Ölçekli Mükellefler Grup Başkanlığının 17.04.2019 tarihli yazısı ekinde gönderilen bilgi notunda “2012 yılında sahte fatura kullanımına ilişkin bir tespit olmadığı için anılan yılla ilgili olarak yapılacak başkaca bir işlemin bulunmadığı” bildirilmesine rağmen 2012 yılı yönünden dava şartı yokluğundan düşme kararı verilmesi gerekirken, \"2012 yılına ilişkin mütalaa eksikliğinin giderildiği\" gerekçesiyle davaya devam edilerek hükümler kurulması,  2- Sanıklar ... ve ... ile müdafilerinin 2009 takvim yıllarında sahte fatura kullanma suçundan kurulan mahkumiyet hükümleri ile sanık ... hakkında 2009 takvim yılında sahte fatura kullanma suçundan kurulan beraat hükmüne yönelik temyiz taleplerinin incelenmesinde;  Sanıkların suçlamayı kabul etmeyerek sahte fatura kullanmadıklarını savunmaları ve temyiz dilekçesi ekinde suça konu faturaların çekle ödendiğine dair belgeler sunmaları ve şirketteki iş bölümüne göre mali işlerle sanık ...’in ilgilendiğini beyan etmeleri karşısında, gerçeğin kuşkuya yer vermeyecek şekilde belirlenmesi bakımından, sanıkların kullandığı ve sahte olduğu iddia olunan faturaları düzenleyen şahıs/şirket yetkilileri hakkında sahte fatura düzenlemek suçundan dava açılıp açılmadığının, açılmış ise akıbetinin araştırılması, haklarında dava açıldığı bildirilen şahıslara ait dava dosyaları getirtilip incelenerek özetinin duruşma tutanağına geçirilmesi, bu davayı ilgilendiren delillerin onaylı örneklerinin dava dosyasına konulması, faturaların gerçek alım-satım karşılığı olup olmadığının belirlenmesi yönünden mal ve para akışını gösteren sevk ve taşıma irsaliyeleri, teslim tesellüm belgeleri, bedellerinin ödendiğine ilişkin ticari teamüle uygun kanıtlama yeteneği olan geçerli ödeme belgeleri ve satıcının kasasına ya da banka hesabına girip girmediğinin tespiti ile faturaları düzenleyen mükelleflerin yeterli üretimi, mal girişi ya da stoku olup olmadığı da araştırılıp, defter ve belgeler üzerinde karşılaştırmalı bilirkişi incelemesi yaptırılması, faturaları düzenleyen şirket yetkilileri veya kişilerin, CMK'nin 48. maddesi uyarınca çekinme hakları hatırlatılarak tanık sıfatıyla dinlenmesi; kendilerinden, sözü edilen faturaları hangi hukuki ilişkiye dayanarak düzenlediklerinin sorulması, varsa şirket muhasebecisinin çekinme hakkı da hatırlatılarak tanık sıfatıyla dinlenip şirketin mali işleriyle hangi sanığın ilgilendiğinin, şirket işleriyle ilgili olarak kiminle muhatap olduğunun ve şirketin kullandığı faturaların kim tarafından kendisine getirildiği, beyanamelerin kim tarafından verildiği sorularak toplanan tüm deliller birlikte değerlendirilip sonucuna göre sanıkların hukuki durumunun tayin ve takdiri gerektiği gözetilmeden, eksik araştırma ve inceleme ile hükümler kurulması,  Yasaya aykırı, katılan vekili, sanıklar ... ve ... ile müdafi lerinin temyiz talepleri bu itibarla yerinde görülmüş olduğundan, hükümlerin bu sebeplerden dolayı 5320 sayılı Yasanın 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, 27/01/2021 tarihinde oy birliğiyle karar verildi."
}