{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Nitelikli dolandırıclık suçundan; TCK’nın 158/1-f, 52, 52/4, 53. maddeleri gereğince mahkumiyet, Resmi belgede sahtecilik suçundan; TCK’nın 204/1, 53. maddeleri gereğince mahkumiyet    Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler, sanık tarafından temyiz edilmekle, dosya incelenerek gereği düşünüldü;  Müşteki T....'ın İstanbul İli, Üsküdar İlçesi'nde park halinde bulunan aracının içerisinden çalınan çek koçanlarından biri olan .... numaralı, 06/04/2009 tarihli ve 18.000TL meblağlı suça konu çeki, sanık ...'nin bir şekilde ele geçirdiği, sanık ...’nin Van İli, Erciş İlçesinde temyiz dışı sanık ... ile birlikte büyükbaş hayvan alımı sırasında sahte olarak düzenleyip ciroladığı suça konu çeki, temyiz dışı sanık ...'ın da müştekilere karşı güven sağlamak amacıyla ciroladığı ve müştekiler ... ile ...'a verdikleri, çekin bankaya ibrazında sahteliğinin anlaşıldığı, bu şekilde sanık ...’nin üzerine atılı banka veya kredi kurumlarının araç olarak kullanılması suretiyle dolandırıcılık ile resmi belgede sahtecilik suçlarını işlediği iddia olunan somut olayda; sanık savunması, temyiz dışı sanık ...’ın savunması, müştekiler beyanı, tanıklar beyanı ve tüm dosya kapsamından, sanığın eyleminin sabit olduğu gerekçesine dayanan mahkemenin kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın suça konu çek karşılığında herhangi bir menfaat elde etmediğine, eksik incelemeyle karar verildiğine ilişkin ve yerinde görülmeyen sair temyiz itirazlarının reddiyle hükümlerin ONANMASINA, 14.01.2021 tarihinde oy birliğiyle karar verildi."
}