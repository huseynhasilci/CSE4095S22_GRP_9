{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Dolandırıcılık ve özel belgede sahtecilik suçlarından sanığın beraatine ilişkin hükümler, katılan vekili ve sanık müdafii tarafından temyiz edilmekle dosya incelenerek gereği düşünüldü:  Sanığın, vekil tayin ettiği avukat olan katılana, açmış olduğu icra takibi ile kira alacaklarına karşılık 14.250,00 USD karşılığında borçluları ile anlaştıklarını ve kendi kardeşleri olan diğer alacaklıların da icra takibinden vazgeçtiklerine dair yazı ve imzaları katılana sunduğu, katılanın da icra takibinden vazgeçerek takip borçlusundan aldığı parayı sanığa ödediği, sanığın diğer kardeşlerinin haberi olmadan katılanı yanıltacak şekilde sahte imzalar atarak bu şekil hileli davranışlarla haksız menfaat temin etmek suretiyle üzerine atılı suçları işlediğinin iddia edildiği somut olayda;  1)Katılan vekili tarafında yapılan temyiz talebinin incelemesinde  UYAP’ta bulunan vekaletnameye göre, temyizden feragate yetkisi bulunan katılan vekilinin, UYAP’tan gönderdiği 27/11/2017 havale tarihli dilekçesi ile temyiz isteminden feragat ettiği anlaşılmakla, dosyanın incelenmeksizin mahalline gönderilmek üzere Yargıtay Cumhuriyet Başsavcılığına TEVDİİNE,  2)Sanık müdafii tarafında yapılan temyiz talebinin incelemesinde;  Sanık müdafiinin temyiz talebinin, beraat eden sanık lehine vekalet ücretinin verilmesine ilişkin olduğu belirlenmiş olup, bu istemle sınırlı olarak yapılan incelemede;  1136 sayılı Kanun'un 168. ve hüküm tarihinde yürürlükte bulunan Avukatlık Asgari Ücret Tarifesi'nin 13. maddesinin 5. fıkrası uyarınca, beraat eden ve kendisini vekille temsil ettiren sanık lehine maktu vekalet ücretine hükmedilmesi gerektiğinin gözetilmemesi,  Kanuna aykırı olup, hükmün bu nedenle 5320 sayılı Kanun'un 8. maddesi gereğince halen uygulanmakta olan 1412 sayılı CMUK'nın 321. maddesi uyarınca BOZULMASINA, ancak, yeniden yargılama yapılmasını gerektirmeyen bu hususta, aynı kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden, hükmün ilgili kısmına \"Sanığın kendisini vekille temsil ettirdiği anlaşıldığından, hüküm tarihinde yürürlükte bulunan Avukatlık Asgari Ücret Tarifesi hükümlerine göre belirlenen 1.500,00 TL vekalet ücretinin hazineden alınarak sanığa verilmesine\" fıkrasının eklenmesi suretiyle, hükmün DÜZELTİLEREK ONANMASINA, 27/01/2021 tarihinde oy birliğiyle karar verildi."
}