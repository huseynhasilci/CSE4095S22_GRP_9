{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarına teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza verilmesine yer olmadığı    İlk derece mahkemesince verilen hüküm temyiz edilmekle başvurunun muhtevası nazara alınarak dosya tetkik edildi, gereği görüşüldü:  Suça sürüklenen çocuk hakkında kişiyi hürriyetinden yoksun kılma suçundan açılan kamu davası ile ilgili karar verilmemiş ise de, dava zamanaşımı süresi içerisinde bu hususta mahkemece hüküm kurulması mümkün görülmüş ve ceza verilmesine yer olmadığına dair karar verilirken 5237 sayılı TCK'nın 31/2. maddesi yerine 32/1. maddesi ile uygulama yapılması, mahallinde düzeltilebilir yazım hatası kabul edilmiştir.  Katılan mağdur vekilinin temyiz isteminin incelenmesinde;  Suç tarihinde on beş yaşını tamamlamayan mağdurun velayet hakkına sahip annesi müşteki Nimet'in, kovuşturma evresinde suça sürüklenen çocuktan şikayetçi olarak davaya katılmasına rağmen yüzüne karşı verilen hükmü temyiz etmemesi karşısında, yaş küçüklüğü nedeniyle tayin edilen vekilin hükmü temyize hakkı bulunmadığından, vaki temyiz isteminin 5320 sayılı Kanunun 8/1. maddesi gözetilerek 1412 sayılı CMUK'nın 317. maddesi gereğince REDDİNE,  Suça sürüklenen çocuk müdafisinin temyiz isteminin incelenmesine gelince;  Tüm dosya kapsamı ve gerekçe içeriğine göre mahkemece kabul ve takdir kılınmış ceza verilmesine yer olmadığına dair verilen hüküm usul ve kanuna uygun olduğundan, suça sürüklenen çocuk müdafisinin yerinde görülmeyen temyiz talebinin reddiyle hükmün ONANMASINA, 19.01.2021 tarihinde oy birliğiyle karar verildi."
}