{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının zararına dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Nitelikli dolandırıcılık suçundan sanığın beraatine ilişkin hüküm, katılan ... ve diğer katılanlar vekilleri tarafından temyiz edilmekle, dosya incelenerek gereği düşünüldü:  Sanığın, Emirdağ İlçe Tarım Müdürlüğü'ne müracaat ederek tarımsal gelir desteği almak amacıyla suça konu 15/07/2005, 26/06/2006, 16/05/2007, 22/11/2007 tarihli muvafakatnamedeki diğer paydaşlar adına sahte imza atmak ve bu muvafakatnameleri tarımsal gelir desteği almak amacıyla ilçe tarım müdürlüğüne ibraz etmek suretiyle üzerine atılı suçu işlediğinin iddia edildiği somut olayda; sanığın tarımsal gelir desteği başvurusunda bulunduğu tarım arazilerinde tarımsal faaliyette bulunulduğu ve ürün elde ettiği, bu nedenle sanığın destekleme taleplerinin gerçeği yansıttığı ve kamunun da uğradığı bir zararın söz konusu olmadığı, atılı suçun yasal unsurlarının oluşmadığı anlaşılmakla, mahkemece verilen beraat hükmünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan ... ve diğer katılanlar vekillerinin temyiz itirazlarının reddiyle, hükmün ONANMASINA, 27/01/2021 tarihinde oy birliğiyle karar verildi."
}