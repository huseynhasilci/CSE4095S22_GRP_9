{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Alacağın tahsili amacıyla tehdit, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  I-Sanık hakkında kişiyi hürriyetinden yoksun kılma suçundan kurulan mahkumiyet hükmünün incelenmesinde;  15.04.2020 gün ve 13100 sayılı Resmî Gazete’de yayımlanarak aynı gün yürürlüğe giren 7242 sayılı Kanun’un 10. maddesi ile 5237 sayılı TCK’nin 53. maddesinde yapılan değişikliğin, infaz aşamasında gözetilmesi olanaklı görülmekle;  Dosya ve duruşma tutanakları içeriğine, toplanıp karar yerinde incelenerek tartışılan elverişli kanıtlara, gerekçeye ve Hakimler Kurulunun takdirine göre, sanık ... müdafiinin temyiz itirazları yerinde görülmemiş olduğundan reddiyle, usul ve kanuna uygun bulunan hükmün tebliğnameye uygun olarak ONANMASINA,  II-Sanık hakkında alacağı tahsil amacıyla tehdit suçundan kurulan mahkumiyet hükmünün incelenmesinde;  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hakimler Kurulunun takdirine göre; suçun sanık tarafından işlendiğini kabulde, usul yasaya aykırılık bulunmadığı anlaşıldığından, diğer temyiz itirazları yerinde görülmemiştir.  Ancak;  26/09/2015 günü gece saat 01:00 sularında, sanık ... ve suç arkadaşı ...’nın, daha önceden tanıdıkları müştekinin evine gidip, içeri girdikten sonra sanık ...’in \"biz harmanız, kafamız güzel, paramızı ver de yolumuzu bulalım\" diyerek müştekiden 100 TL para istediği, müştekinin de korkup, cüzdanındaki 10 TL parayı verdiği esnada müştekinin cüzdanındaki banka kartlarını görmesi üzerine ‘yürü bakalım, bankaya gidiyoruz’ deyip, müştekinin koluna girerek bankamatiğe götürdükleri, müştekinin her defasında şifreyi yanlış girip, banka kartlarını bloke ettirmesi üzerine sanık ...’in ‘s.kecem belanı, evini darman duman edeyim de gör, ben sana ne yapacağımı biliyorum’ dedikten sonra tekrar araca bindirdikleri müştekiyi eve götürüp, burada müştekinin dizüstü bilgisayar ile cüzdanın içerisindeki müştekinin patronuna ait çeki aldıkları, daha sonra sanık ...’in ‘yarın 18:00’e kadar çalıştığım hastane metrosuna parayı getir, emanetleri al’ dedikten sonra ikametten birlikte ayrıldıkları olayda; sanığın eyleminin yağma suçunu oluşturduğu gözetilmeden, suç vasfında yanılgıya düşülerek yazılı şekilde hüküm kurulması,  Bozmayı gerektirmiş, sanık ... müdafiinin temyiz itirazları bu bakımdan yerinde görülmüş olduğundan, hükmün açıklanan nedenlerle tebliğnameye aykırı olarak BOZULMASINA, sanığın kazanılmış hakkının CMUK 326.maddesi uyarınca korunmasına, 27.01.2021 tarihinde oybirliğiyle karar verildi."
}