{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Batman 1. Ağır Ceza Mahkemesinin 03.07.2018 tarih ve 2017/49 esas, 2018/247 karar sayılı ilamı ile; TCK.nin 81/1, 53, 54. maddeleri uyarınca müebbet hapis cezasına ilişkin mahkumiyet hükmüne yönelik istinaf talebinin kabulü ile kaldırılarak; TCK.nin 81/1, 29, 53, 54. maddeleri uyarınca 18 yıl hapis cezası ile cezalandırılmasına.    TÜRK MİLLETİ ADINA    5271 sayılı Kanunun 299. maddesinin birinci fıkrasının birinci cümlesinde yer alan ''sanığın veya katılanın temyiz başvurusundaki istemi üzerine veya re'sen duruşma yoluyla yapar'' ibaresi 20.11.2017 tarihli 696 sayılı Kanun Hükmünde Kararnamenin 100. maddesi ile ''uygun görmesi halinde duruşma yoluyla yapabilir'' şeklinde değiştirildiğinden, sanık müdafiinin, duruşmalı inceleme talebinin takdiren REDDİNE karar verilmiştir.  Katılanlar ..., ... ile ...’e 22/04/2018 tarihinde Gaziantep Bölge Adliye Mahkemesi kararının tebliğ edilmesine karşın vekaletname ile beraber temyiz dilekçesini, 10/05/2019 tarihinde sunmuş olduğu gözetilerek katılanlar vekilinin yasal süresinden sonra yaptığı temyiz isteminin, CMK’nin 298. maddesi uyarınca REDDİNE karar verilmiştir.  Sanık ... hakkında; maktul ...’ya yönelik kasten öldürme suçundan TCK’nin 81. maddesi uyarınca müebbet hapis cezası ile cezalandırılmasına dair Batman 1. Ağır Ceza Mahkemesince kurulan mahkumiyet hükmüne yönelik olarak sanık müdafii tarafından istinaf başvurusunda bulunulması üzerine, istinaf başvurusunun kabulüne ve yeniden kurulan hükümle, sanığın maktule yönelik kasten öldürme suçundan TCK’nin 81 ve 29. maddeleri uyarınca 18 yıl hapis cezası ile cezalandırılmasına ilişkin Gaziantep Bölge Adliye Mahkemesi 1. Ceza Dairesinin 28.03.2019 gün ve 2018/2217 esas, 2019/759 sayılı kararında isabetsizlik görülmemiş olduğundan; sanık müdafiinin, meşru müdafaaya, haksız tahrik oranına yönelen ve yerinde görülmeyen temyiz itirazlarının tebliğnamedeki düşünce gibi, 5271 sayılı CMK'nin 302/1. maddesi uyarınca ESASTAN REDDİNE, sanık hakkında tayin olunan ceza miktarı ile tutuklu kaldığı süre dikkate alınarak sanık müdafiinin tahliye talebinin REDDİNE, aynı Kanunun 304/1. maddesi uyarınca dosyanın Batman 1. Ağır Ceza Mahkemesine, Yargıtay ilamının bir örneğinin Gaziantep Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 11/01/2021 gününde oy birliği ile karar verildi."
}