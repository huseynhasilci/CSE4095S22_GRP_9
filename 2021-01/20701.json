{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet  TE   Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre, sanık ... ve suça sürüklenen çocuk ... hakkında temyiz istemlerinin silahla birden fazla kişi ile birlikte tehdit suçundan kurulan mahkumiyet hükümlerine yönelik olduğu görülerek, dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanık ... ve suça sürüklenen çocuk ...'a yükletilen tehdit eylemleriyle ulaşılan çözümü haklı kılıcı zorunlu öğelerinin ve bu eylemlerin sanık ve suça sürüklenen çocuk tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemlerin doğru olarak nitelendirildiği ve Kanunda öngörülen suç tipine uyduğu,  Anlaşıldığından;  1-Sanık ... hakkında tehdit suçundan kurulan hüküm yönünden sanık ... müdafinin ileri sürdüğü nedenler yerinde görülmemiş olmakla, tebliğnameye uygun olarak, TEMYİZ DAVASININ ESASTAN REDDİYLE HÜKMÜN ONANMASINA,  2-Suça sürüklenen çocuk ...'a yükletilen tehdit suçundan kurulan hüküm yönünden;  Başkaca nedenler yerinde görülmediği gibi hükümü etkileyecek oranda hukuka aykırılığa da rastlanmamıştır.    Ancak;  Suça sürüklenen çocuk hakkında TCK'nın 106/2-a-c maddelerine göre temel cezanın 3 yıl hapis cezası olarak belirlendikten sonra TCK'nın 31/3 maddesine göre 1/3 oranında indirim yapıldığında \" 2 yıl\" hapis cezası yerine \" 1 yıl 6 ay\" hapis cezası bulunması, devamında TCK.'nın 62/1 maddesine uyarınca 1/6 oranında indirim uygulandığında sonuç cezanın \"1 yıl 8 ay'' hapis cezası yerine '1 yıl 4 ay'' hapis cezası olarak eksik tayini,  Bozmayı gerektirmiş, o yer Cumhuriyet savcısı ile suça sürüklenen çocuk ... müdafinin temyiz iddiaları yerinde görüldüğünden, hükmün bu nedenle BOZULMASINA, 5320 sayılı Kanunun 8/1. madde ve fıkrası aracılığıyla 1412 sayılı CMUK’nın 322. maddesi uyarınca, bu aykırılık, yeniden yargılama yapılmasına gerek olmaksızın düzeltilebilir nitelikte bulunduğundan, temyiz edilen kararın açıklanan noktasının; tebliğnameye uygun olarak, sonuç cezasının “1 yıl 8 ay hapis” olarak belirlenmesi suretiyle HÜKMÜN DÜZELTİLEREK ONANMASINA, 28/01/2021 tarihinde oy birliğiyle karar verildi."
}