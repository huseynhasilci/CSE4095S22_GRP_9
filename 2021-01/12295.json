{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Neticesi sebebiyle ağırlaşmış yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanığın kemik kırığı oluşacak şekilde kasten yaralama suçundan mahkumiyetine dair; Antalya 4. Asliye Ceza Mahkemesinin 06.03.2019 tarih, 2016/737 Esas, 2019/197 Karar sayılı kararı  2) İstinaf başvurularının kabulü ile yeniden hüküm kurularak sanığın mahkumiyetine dair; Antalya Bölge Adliye Mahkemesi 1. Ceza Dairesinin 17.07.2019 tarih, 2019/1226 Esas, 2019/2226 Karar sayılı kararı    Antalya Bölge Adliye Mahkemesi 1. Ceza Dairesinin 17.07.2019 tarih, 2019/1226 Esas, 2019/2226 Karar sayılı kararının sanık müdafii ve BAM savcısı tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  İlk derece mahkemesinin 5237 sayılı TCK’nin 86/1, 87/3, 29 ve 62 maddeleri uyarınca verdiği 7 ay 15 gün hapis cezasına dair kararın, bölge adliye mahkemesince kaldırılarak sanığın TCK’nin 86/1, 87/3, 62 ve 58 maddeleri uyarınca 1 yıl 15 gün hapis cezasına mahkum edilmiş olması nedeniyle, 5271 sayılı CMK’nin 286/2-b maddesi gereğince hükmün temyizi kabil kararlardan olduğu belirlenerek yapılan incelemede;  Yerinde görülmeyen diğer temyiz itirazlarının reddine; ancak,  Antalya Bölge Adliye Mahkemesi 1. Ceza Dairesinin 17.07.2019 tarih, 2019/1226 Esas, 2019/2226 Karar sayılı kararında, tekerrüre esas alınan Antalya 26. Asliye Ceza Mahkemesinin 16.11.2017 tarih, 2017/178 Esas, 2017/649 Karar      sayılı \"5 ay hapis cezasına\" dair mahkumiyetinin inceleme konusu dosyanın suç tarihi olan 28.05.2016 tarihinden sonra, 28.12.2017 tarihinde kesinleşmesi nedeniyle tekerrüre esas alınamayacağı, sanığın adli sicil kaydında bulunan Antalya 16. Asliye Ceza Mahkemesinin 15.03.2016 tarih, 2015/689 Esas, 2016/232 Karar sayılı \"3 ay 10 gün hapis cezasına\" dair ilamının suç tarihinden önce 04.04.2016 tarihinde kesinlemiş olduğu ve tekerrüre esas alınması gerektiğinin gözetilmemesi,  Bozmayı gerektirdiğinden, BAM savcısı ve sanık müdafiinin yerinde görülen temyiz talebinin kabulü ile Antalya Bölge Adliye Mahkemesi 1. Ceza Dairesinin 17.07.2019 tarih, 2019/1226 Esas, 2019/2226 Karar sayılı mahkumiyet hükmünün CMK'nin 302/2. maddesi gereğince isteme aykırı BOZULMASINA, ancak bu husus yeniden yargılamayı gerektirmediğinden 5271 sayılı CMK'nin 303. maddesi gereğince, hüküm fıkrasından tekerrüre ilişkin kısımdan “Antalya 26. Asliye Ceza Mahkemesince verilen 16/11/2017 tarih, 2017/178 esas, 2017/649 karar sayılı kararıyla, basit yaralama suçundan verilen 5 ay hapis cezasının TCK'nun 58/6, 7 maddesi gereğince mükerrirlere özgü infaz rejimine göre çektirilmesine” ibaresinin çıkartılması, yerine “Antalya 16. Asliye Ceza Mahkemesinin 15.03.2016 tarih, 2015/689 Esas, 2016/232 Karar sayılı \"3 ay 10 gün hapis cezasına\" dair ilamın tekerrüre esas alınmasına, sanık hakkında hükmolunan cezanın TCK'nin 58/6-7 maddesi gereğince mükerrirlere özgü infaz rejimine göre çektirilmesine” cümlesinin eklenmesi suretiyle TEMYİZ İSTEMİNİN DÜZELTİLEREK ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Antalya 4. Asliye Ceza Mahkemesine, kararın bir örneğinin ise Antalya Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 25.01.2021 gününde oy birliğiyle karar verildi."
}