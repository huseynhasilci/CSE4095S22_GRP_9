{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK'nın 223/2-e maddesi gereğince beraat    Taksirle yaralama suçundan sanığın beraatine ilişkin hüküm katılan vekili tarafından temyiz edilmekle, dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine incelenen dosya kapsamına göre, katılan vekilinin kusur durumuna, eksik incelemeye ve sair nedenlere ilişkin temyiz itirazların reddine, ancak;  Dosya içeriğine göre; olay günü saat 17:30 sıralarında sanığın sevk ve idaresindeki araç ile meskun mahal dışında , bölünmüş, iki şeritli yolda seyir halindeyken, kontrollü dört yönlü kavşağa geldiğinde, istikametine göre sol tarafından, yaya geçidi üzerinden karşıdan karşıya geçmeye çalışan katılana çarpması şeklinde meydana gelen ve katılanın basit tıbbi müdahale ile iyileşemeyecek, 6. derecede kırık oluşacak ve duyularından veya organlarından birinde işlev zayıflığı oluşacak şekilde yaralandığı olayda, kusuru bulunmayan sanık hakkında CMK'nın 223/2-c maddesi uyarınca beraat kararı verilmesi gerekirken, olayda suçun sanık tarafından işlendiğinin sabit olmadığı gerekçe gösterilerek aynı Kanunun 223/2-e maddesi uyarınca beraat kararı verilmesi,  Kanuna aykırı olup, hükmün bu nedenlerle 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi uyarınca BOZULMASINA, ancak yeniden yargılamayı gerektirmeyen bu konuda, aynı Kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden hüküm fıkrasının \"birinci\" paragrafının hükümden çıkarılarak, yerine \"Her ne kadar sanık ... Büktaş hakkında katılan ...'e yönelik taksirle bir kişinin yaralanmasına neden olma suçundan TCK'nın 89/1, 89/2-b, 53/6. maddeleri gereğince cezalandırılması istemiyle kamu davası açılmış ise de, sanığın taksire dayalı kusurunun bulunmaması nedeniyle CMK'nın 223/2-c maddesi gereğince BERAATİNE\" ibaresinin eklenmesi ve hükümdeki diğer hususların aynen bırakılması suretiyle, sair yönleri usul ve kanuna uygun bulunan hükmün DÜZELTİLEREK ONANMASINA, 26.01.2021 tarihinde oy birliğiyle karar verildi."
}