{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Kenevir ekme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : FETHİYE Ağır Ceza Mahkemesi   Hüküm : Hükmün açıklanması suretiyle mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Bozmaya uyularak verilen kararla ilgili olarak, hükmün açıklanması şartlarının oluştuğu, yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipinin doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  Sanık hakkında verilen Fethiye Ağır Ceza Mahkemesinin 26.07.2006 tarihli 2005/346 esas ve 2006/258 karar sayılı mahkûmiyet hükmünün yalnızca sanık müdafii tarafından temyiz edildiği ve sonuç olarak hükmedilen 10 ay hapis cezasının adli para cezasına çevrildiği ve bunun kazanılmış hak oluşturduğu gözetilmeden, hüküm açıklanırken sanık hakkında hükmedilen hapis cezasının aynen bırakılması ve buna bağlı olarak TCK'nın 53. maddesinin uygulanması,  Yasaya aykırı, sanık müdafiinin temyiz itirazları bu nedenle yerinde olduğundan CMUK'nın 321. maddesi gereğince hükmün BOZULMASINA; ancak bu aykırılığın yeniden duruşma yapılmaksızın aynı Kanun‘un 322. maddesi gereğince düzeltilmesi mümkün bulunduğundan;  Adli para cezalarında TCK'nın 53. maddesinin uygulama imkanı olmaması nedeniyle hak yoksunluklarına ilişkin hüküm fıkrasının B-4. paragrafının ve TCK’nın 50. maddesinin uygulanamayacağına ilişkin 5. paragrafının hükümden çıkarılarak yerine, sanığın kazanılmış hakkını oluşturan Fethiye Ağır Ceza Mahkemesinin 2005/346 esas ve 2006/258 sayılı kararındaki şekliyle; “Ancak sanığın kazanılmış hakkı gözetilerek suçun işleniş şekli, sanığa verilen hapis cezasının süresi ile suçun işlenmesindeki diğer özellikler nazara alınarak 5237 sayılı TCK’nın 50 ve 52/2. maddeleri gereğince sanığa verilen hapis cezasının beher günü takdiren 20 TL paraya çevrilerek sanığın 6000 TL adli para cezası ile cezalandırılmasına, sanığa verilen adli para cezasının 5237 sayılı TCK'nın 52/4. maddesi uyarınca takdiren 24 eşit taksitle tahsiline, taksitlerden birisinin süresinde ödenmemesi halinde geri kalan kısmının tamamının tahsiline, ödenmeyen adli para cezasının hapse çevrileceğinin ihtarına, infazın da buna göre yapılmasına” ibaresinin yazılması,  Suretiyle, hükmün DÜZELTİLEREK ONANMASINA, 21.01.2021 tarihinde oy birliği ile karar verildi."
}