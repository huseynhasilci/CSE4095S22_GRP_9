{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Marka hakkına tecavüz suçundan şüpheli ... hakkında yapılan soruşturma evresi sonucunda, Çankırı Cumhuriyet Başsavcılığınca verilen 05/09/2018 tarihli ve 2017/3167 soruşturma, 2018/2007 sayılı kovuşturmaya yer olmadığına dair karara karşı yapılan itirazın kabulü ile uzman bilirkişi marifetiyle ürünlerin karşılaştırılması gerektiğinden bahisle anılan kararın kaldırılmasına ilişkin mercii Çankırı Sulh Ceza Hâkimliğinin 17/12/2018 tarihli ve 2018/1383 değişik iş sayılı kararı aleyhine Adalet Bakanlığının 01/04/2019 gün ve 94660652-105-18-3807-2019-Kyb sayılı kanun yararına bozma istemini içeren yazısı ekindeki dava dosyası Yargıtay Cumhuriyet Başsavcılığının 10/04/2019 gün ve KYB -2019/36858 sayılı ihbarnamesi ile Dairemize gönderilmekle okundu.  Anılan ihbarnamede;  Çankırı Sulh Ceza Hakimliğince, eksik inceleme sonucu verilen kovuşturmaya yer olmadığına dair karara karşı yapılan itirazın kabulü ile dosyanın ilgili Cumhuriyet Başsavcılığına gönderilmesine karar verilmiş ise de, esasen bu kararın soruşturmanın genişletilmesi anlamına geldiği, 5271 sayılı Ceza Muhakemesi Kanunu'nun 6545 sayılı Kanun'un 71. maddesi ile değişik 173/3. maddesinde yer alan, “Sulh ceza hâkimliği, kararını vermek için soruşturmanın genişletilmesine gerek görür ise bu hususu açıkça belirtmek suretiyle, o yer Cumhuriyet başsavcılığından talepte bulunabilir; kamu davasının açılması için yeterli nedenler bulunmazsa, istemi gerekçeli olarak reddeder...” şeklindeki düzenleme karşısında, Sulh Ceza Hâkimliğince öncelikle soruşturmanın genişletilmesi kararı verilmesi, Cumhuriyet savcılığınca eksikliklerin giderilmesinden sonra ise itirazla ilgili bir karar verilmesi gerektiği gözetilmeden, itirazın kabulü ile kovuşturmaya yer olmadığına dair kararın ortadan kaldırılmasına karar verilmesinde isabet görülmediği gerekçesiyle 5271 sayılı Ceza Muhakemesi Kanunu’nun 309. maddesi uyarınca anılan kararın kanun yararına bozulması isteminde bulunulmakla gereği görüşülüp düşünüldü;  Yargıtay Cumhuriyet Başsavcılığı'nın kanun yararına bozma istemine dayanan ihbarname içeriği yerinde görüldüğünden, Çankırı Sulh Ceza Hâkimliğinin 17/12/2018 tarihli ve 2018/1383 değişik iş sayılı kararının CMK’nın 309/4-a maddesi uyarınca BOZULMASINA, bozma sebebine göre müteakip işlemlerin eksikliklerin giderilmesi suretiyle mahallinde yapılmasına, 21.01.2021 tarihinde oy birliğiyle karar verildi."
}