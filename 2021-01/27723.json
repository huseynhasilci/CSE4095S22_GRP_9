{
    "Dairesi": "5.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Zimmet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Zincirleme nitelikli zimmet suçundan mahkumiyet    Mahalli mahkemece verilen hüküm temyiz edilmekle dosya incelendi;  Katılan Yalnızçam Tarım Kredi Kooperatifi vekilinin 22/01/2014 tarihinde tefhim edilen hükmü bir haftalık yasal temyiz süresinde 24/01/2014 tarihli süre tutum dilekçesi ile temyiz ettiği anlaşılmakla, tebliğnamede yer alan temyiz talebinin reddine dair görüşe iştirak edilmemiş, CMK'nın 260/1. maddesine göre sanık hakkında nitelikli zimmet suçundan açılan kamu davasında katılan sıfatını alabilecek surette suçtan zarar görmüş olan Hazinenin kanun yoluna başvurma hakkının bulunması ve vekili tarafından katılma talebinde bulunulması karşısında, 3628 sayılı Yasanın 18. maddesindeki düzenlemenin verdiği yetkiye ve CMK'nın 237/2. maddesine dayanılarak Hazinenin kamu davasına katılan olarak kabulüne, Hazine vekilinin bila tarihli dilekçesinin temyiz iradesi içermediği, sadece katılma istemine yönelik olduğu nazara alınarak, incelemenin katılan kooperatif vekili ile sanık ... müdafin mahkumiyet hükmüne yönelik temyiz itirazlarıyla sınırlı yapılmasına karar verildikten sonra gereği düşünüldü:  TCK'nın 247/2. maddesinin uygulanması ile bulunan 7 yıl 6 ay hapis cezasının aynı Kanunun 43. maddesine göre artırımı sonrasında hesap hatası yapılarak 8 yıl 16 ay 15 gün yerine 9 yıl 4 ay 15 gün hapis cezası belirlenmesi sonuç cezanın doğru tayin edilmesi nedeniyle sonuca etkili bulunmamış, TCK'nın 53/1. maddesinin sanıklar hakkında Anayasa Mahkemesinin 08/10/2015 tarihli ve 2014/140 Esas, 2015/85 sayılı iptal Kararı doğrultusunda uygulanmasının infaz sırasında nazara alınması mümkün görülmüştür.  Bozmaya uyularak gereği yerine getirilmek, delilleri takdir ve gerekçesi gösterilmek suretiyle kurulan mahkumiyet hükmü eleştirilen husus dışında usul ve kanuna uygun olduğundan yerinde görülmeyen sanık ... müdafi ile katılan kooperatif vekilinin temyiz itirazlarının reddiyle hükmün ONANMASINA 11/01/2021 tarihinde oy birliğiyle karar verildi."
}