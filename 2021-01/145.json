{
    "Dairesi": "3.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m. 3, 29, 51, 62, 86, 87) (5271 S. K. m. 286, 291, 302, 304)  Adana Bölge Adliye Mahkemesi 1. Ceza Dairesinin 23.05.2019 tarih, 2017/458 Esas, 2019/1509 Karar sayılı kararının sanıklar müdafiileri tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  İlk derece mahkemesinin sanık ... hakkında TCK'nin 86/1, 86/3-e, 87/3, 29, 62 maddeleri gereğince verdiği 10 ay hapis cezası ile sanık ... hakkında TCK'nin 86/1, 86/3-e, 29, 62 maddeleri gereğince verdiği 11 ay 7 gün hapis cezası dair hükümlerin, bölge adliye mahkemesince kaldırılarak sanık ...'un TCK'nin 86/1, 86/3-e, 87/3, 62 maddeleri gereğince 1 yıl 8 ay hapis cezasına ve sanık ...'nun TCK'nin 86/1, 86/3-e, 87/1-d, 87/1-son, 29, 62 maddeleri gereğince 3 yıl 1 ay 15 gün hapis cezasına mahkum edilmiş olmaları nedeniyle 5271 sayılı CMK’nin 286/2-b maddesi gereğince hükmün temyizi kabil kararlardan olduğu belirlenerek yapılan incelemede;  1) Sanık ... hakkında bıçakla yaşamsal tehlike oluşacak şekilde kasten yaralama suçundan kurulan mahkumiyet hükmüne yönelik temyiz taleplerinin incelenmesinde;  Adana Bölge Adliye Mahkemesi 1. Ceza Dairesinin 23.05.2019 tarih, 2017/458 Esas, 2019/1509 Karar sayılı “istinaf başvurusunun kabulü ile yeniden hüküm kurulmak suretiyle sanığın kasten yaralama suçundan mahkumiyetine ilişkin” hükmünün tüm dosya kapsamına göre hukuka uygun olduğu anlaşıldığından; sanık müdafiinin yerinde görülmeyen temyiz sebeplerinin reddiyle, CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,  2) Sanık ... hakkında silahtan sayılan kemik kırığı oluşacak şekilde kasten yaralama suçundan kurulan mahkumiyet hükmüne yönelik temyiz taleplerinin incelenmesinde;  Yerinde görülmeyen diğer temyiz itirazlarının reddine; ancak,  a) Adli Tıp kriterleri açısından kemik kırıklarının hayat fonksiyonlarına etkisinin hafif (1) ile ağır (6) derece şeklinde sınıflandırılması ve 5237 sayılı TCK'nin 87/3.maddesinde kemik kırığının hayat fonksiyonlarına etkisine göre cezanın en fazla (1/2) oranında artırılmasının öngörülmesine göre, katılanın adli raporunda vücudundaki kemik kırığının hayat fonksiyonlarına etkisinin orta (2.) derece olduğunun belirtilmesine rağmen, TCK'nin 3. maddesine göre orantılılık ilkesine aykırı olarak (1/3) oranında artırım yapılması suretiyle, sanık hakkında fazla ceza tayin edilmesi,  b) Adli sicil kaydında engel sabıkası bulunmayan sanık hakkında verilen sonuç hapis cezanın iki yılın altında olması karşısında, 5237 sayılı TCK'nin 51. maddesinde düzenlenen erteleme hükümlerinin uygulanıp uygulanmayacağının kararda tartışılmaması,  Bozmayı gerektirdiğinden, sanık müdafiinin yerinde görülen temyiz sebeplerinin kabulü ile Adana Bölge Adliye Mahkemesi 1. Ceza Dairesinin 23.05.2019 tarih, 2017/458 Esas, 2019/1509 Karar sayılı mahkumiyet hükmünün CMK'nin 302/2. maddesi gereğince isteme aykırı olarak BOZULMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/2. maddesi gereğince “Adana Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 11.01.2021 gününde oybirliğiyle karar verildi. (¤¤)  "
}