{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : İSTANBUL Bölge Adliye Mahkemesi 4. Ceza Dairesi   Hüküm : 1- Mahkûmiyet; İstanbul 19. Ağır Ceza Mahkemesinin 05/03/2019 tarih, 2018/150 esas ve 2019/110 sayılı kararı  2- İlk derece mahkemesinin mahkûmiyet hükümlerinin kaldırılması ile yeniden kurulan mahkûmiyet hükümleri; İstanbul Bölge Adliye Mahkemesi 4. Ceza Dairesinin 21/11/2019 tarih, 2019/1505 esas ve 2019/2563 sayılı kararı        Bölge Adliye Mahkemesince verilen hüküm temyiz edenin sıfatı, başvurusunun süresi, kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ:  Temyiz incelemesinin duruşmalı olarak yapılmasını gerektirir bir neden görülmediğinden, sanık ... ve .... müdafilerinin duruşmalı inceleme isteklerinin 696 sayılı KHK'nın 100. maddesi ve 7079 sayılı Kanunun 94. maddesi ile değişik 5271 sayılı CMK'nın 299. maddesi uyarınca takdiren reddine karar verilerek duruşmasız inceleme yapılmıştır.  A) Sanık ...’nın, hakkında \"uyuşturucu madde ticareti yapma\" suçu yönünden ilk derece mahkemesi hükmü kaldırılarak kurulan mahkûmiyet hükmüne yönelik sanığın temyiz isteğinin incelenmesinde:  Sanık ve müdafiinin yüzüne karşı tefhim olunan 21/11/2019 tarihli mahkûmiyet hükmüne yönelik, sanığın yasal süresi geçtikten sonra yaptığı 09/12/2019 havale tarihli dilekçesi ile vaki temyiz talebinin CMK'nın 298. maddesi uyarınca REDDİNE,  B) Sanıklar .... hakkında \"uyuşturucu madde ticareti yapma\" suçu yönünden ilk derece mahkemesi hükmü kaldırılarak kurulan mahkûmiyet hükümlerinin sanıklar müdafilerinin temyiz talepleri yönünden incelenmesinde:  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınarak sanıklar müdafilerinin temyiz dilekçelerinde belirttikleri temyiz sebeplerinin hükümlerin hukuki yönüne ilişkin olduğu değerlendirilerek, anılan sebeplere bağlı olarak yapılan incelemede,  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun şekilde oluşan inanç ve takdirine, incelenen dosya içeriğine göre sanıklar müdafilerinin yerinde görülmeyen temyiz itirazlarının reddiyle, CMK'nın 302/1. maddesi uyarınca temyiz istemlerinin ESASTAN REDDİNE, hükmolunan hapis cezasının süresi ile tutuklama tarihine göre sanık ... hakkındaki salıverilme isteğinin reddine,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın İstanbul 19. Ağır Ceza Mahkemesine, kararın bir örneğinin İstanbul Bölge Adliye Mahkemesi 4. Ceza Dairesine gönderilmesine,26/01/2021 tarihinde oy birliği ile karar verildi."
}