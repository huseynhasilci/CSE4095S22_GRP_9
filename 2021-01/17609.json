{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  Suça sürüklenen çocuğun eylemi sonucu mağdurun maruz kaldığı yaralanma ile ilgili olarak Muş Adli Tıp Kurumu tarafından 04.03.2015 tarihli raporunda; ''hemotoraks ve batına nafiz kesici alet yarası nedeniyle hayati tehlikesinin mevcut olduğunun\" belirtildiği, daha sonra duyu veya organlarından birinin zayıflaması olup olmadığının tespiti amacıyla Muş Devlet Hastahanesinden alınan 29.07.2015 tarihli raporda ise; ''yaralanmanın hayati tehlikeye neden olmadığının\" belirtmesi karşısında iki rapor arasında çelişki bulunduğu anlaşılmakla, mağdurun ve tüm tedavi evraklarının Adli Tıp Kurumu ilgili ihtisas dairesine sevki ile, raporlar arasındaki çelişkiyi giderecek nitelikte ve TCK'nin 86 ve 87. maddelerini kapsar biçimde rapor aldırılıp, sonucuna göre suça sürüklenen çocuğun hukuki durumunun takdir ve tayini gerekirken, eksik araştırma sonucu yazılı şekilde hüküm tesisi,  Bozmayı gerektirmiş, suça sürüklenen çocuk müdafinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, ceza miktarı açısından CMUK'un 326/son maddesi gereğince suça sürüklenen çocuğun kazanılmış hakkının dikkate alınmasına, 27.01.2021 gününde oy birliğiyle karar verildi."
}