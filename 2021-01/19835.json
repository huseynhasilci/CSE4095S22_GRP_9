{
    "Dairesi": "2.Hukuk Dairesi",
    "Mahkemesi": " Ankara Bölge Adliye Mahkemesi 1. Hukuk Dairesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Kişisel İlişkinin Kaldırılması",
    "Birinci Mahkemesi": "",
    "ictihat": "     Taraflar arasındaki davanın yapılan muhakemesi sonunda bölge adliye mahkemesi hukuk dairesince verilen, yukarıda tarihi ve numarası gösterilen hüküm davacı anne tarafından temyiz edilmekle, evrak okunup gereği görüşülüp düşünüldü:  Davacı anne tarafından baba ile çocuk arasındaki kişisel ilişkinin kaldırılmasına ilişkin davada ilk derece mahkemesince davanın reddine karar verilmiş, karar anne tarafından istinaf edilmekle bölge adliye mahkemesince itiraz esastan reddedilmiş olup, davacı tarafça karar temyiz edilmiştir.  Bölge adliye mahkemesince her ne kadar, dosya içerisinde bulunan 06/08/2019 tarih ve 5317 sayılı sağlık kurulu raporu, 19/07/2019 tarihli heyet raporu, davalı hakkındaki beraat kararları, değerlendirilmekle esastan red kararı verilmiş ise de dosyanın incelenmesinde ceza dosyasına dayanak olan Çocuk İzlem Merkezi (ÇİM) tarafından çocuklara ilişkin beyanların değerlendirildiği kesin raporun iş bu dosyada bulunmadığı ayrıca çocukların halen Ankara Üniversitesi bünyesinde takiplerinin sürdüğünün anlaşıldığı ancak bu takibe ilişkin bilgi ve raporların da dosya içerisine alınmadığı yine Ankara Üniversitesi bünyesindeki takiplerde çocukların baba ile kişisel ilişki kurmasına engel tespitlerin bulunup bulunmadığı hususunun değerlendirmeye alınmadığı anlaşılmakla, ayrıca ŞÖNİM ve Adli Destek Mağdur Hizmetleri Müdürlüğü bünyesindeki raporların ve ceza dosyasının da bu dosya içerisine alınarak eksik hususların giderildikten sonra gelecek cevaplara göre kişisel ilişki hususunun yeniden değerlendirme yapılarak karar verilmesi gerekmekle, yazılı şekilde eksik inceleme ile hüküm tesisi doğru olmayıp, bozmayı gerektirmiştir.  SONUÇ: Yukarıda gösterilen sebeple bölge adliye mahkemesi kararının KALDIRILMASINA, ilk derece mahkemesi kararının BOZULMASINA, temyiz peşin harcının istek halinde yatırana geri verilmesine, dosyanın ilk derece mahkemesine, karardan bir örneğinin ilgili bölge adliye mahkemesi hukuk dairesine gönderilmesine oybirliğiyle karar verildi. 12.01.2021 (Salı)"
}