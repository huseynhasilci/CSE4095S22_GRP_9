{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Güveni Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 155/1, 52, 50/1-a, 52 maddeleri gereğince mahkûmiyet    Güveni kötüye kullanma suçundan sanığın mahkumiyetine ilişkin hüküm, sanık müdafii tarafından temyiz edilmekle dosya incelenerek gereği düşünüldü;  Sanığın, kiralamış olduğu katılana ait aracı teslim tarihinde teslim etmediği iddia edildiği olayda;  Dairemizin bozma kararı üzerine, yargılama konusu suçun 6763 sayılı Kanun ile uzlaşma kapsamına alınması sebebiyle mahkemece dosyanın uzlaşma işlemlerinin yapılması için uzlaştırma bürosuna gönderilmesi üzerine, düzenlenen 20/04/2017 tarihli uzlaştırma raporunda, her hangi bir açıklama yapılmadan ''Uzlaşma gerçekleştirilmemiştir.'' şeklinde belirtilmiş ise de, katılanın '' zararım giderildiği takdirde uzlaşmayı kabul ediyorum '' açıklamasında bulunarak teklif formunu 'kabul ediyorum '' yazarak imzaladığı, sanığa tebliğ edilen uzlaşma teklif formunun adresten taşındığı gerekçesiyle iade edildiği ancak uzlaştırma teklif formunun katılanın bilinen son adresine tebliğ edilmeden doğrudan mernis adresine tebliğ edildiği, mahkemece de usul ve yasaya aykırı olarak, tarafların uzlaşamadığı şeklinde hazırlanmış rapora istinaden karar verildiği anlaşılmakla, 5271 sayılı CMK'nın 253 maddesi ile ilgili yönetmelik hükümleri çerçevesinde, sanığa usulüne uygun olarak uzlaşma davetiyesinin tebliği ile sanığa yüklenen güveni kötüye kullanma suçu nedeniyle uzlaştırma işlemlerinin yapılmasından sonra, sanığın hukuki durumunun değerlendirilmesi gerektiği gözetilmeyerek, usul ve yasaya aykırı olarak yapılan uzlaştırma işlemlerine dayalı olarak hüküm kurulması,  Bozmayı gerektirmiş, sanık müdafiinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA, 14/01/2021 tarihinde oybirliğiyle karar verildi."
}