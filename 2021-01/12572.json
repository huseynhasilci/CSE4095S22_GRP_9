{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteklerinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede, başkaca nedenler yerinde görülmemiştir.  Ancak;  Suça sürüklenen çocuğun babası ile mağdurlar arasında husumet olduğu, olay günü mağdurların birlikte suça sürüklenen çocuğun da ikamet ettiği evlerinin avlusuna ellerinde sopa, kürek ve taşlarla girerek evin kapı ve penceresini kırdıkları, o esnada babası da evde olmayan suça sürüklenen çocuğun evde bulunan kardeşi ile annesini korumak amacıyla havaya iki el ateş ettiğinin iddia ve kabul edilmesi karşısında; suça sürüklenen çocuğun silahla tehdit eylemini kendisine ve yakınlarına karşı gerçekleşmesi muhakkak olan haksız bir saldırıyı ortadan kaldırmak amacıyla gerçekleştirip gerçekleştirmediği üzerinde durularak, eylemin TCK'nın 25. maddesinde düzenlenen meşru savunma kapsamında değerlendirilip değerlendirilemeyeceğinin tartışılmaması ve Mahkemece suça sürüklenen çocuğun silahla tehdit eylemini haksız tahrik altında gerçekleştirdiğinin kabul edilmesine rağmen TCK'nın 29. maddesinin uygulanmaması suretiyle gerekçe ile hüküm arasında çelişkiye neden olunması,  Kanuna aykırı ve suça sürüklenen çocuk ... ve o yer Cumhuriyet savcısının temyiz nedenleri yerinde görüldüğünden, tebliğnameye uygun olarak HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 25/01/2021 tarihinde oy birliğiyle karar verildi."
}