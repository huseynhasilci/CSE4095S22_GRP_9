{
    "Dairesi": "17.Hukuk Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Davacı ... ile davalı Ergo Sigorta A.Ş. arasındaki dava hakkında Besni 2. Asliye Hukuk Mahkemesinden verilen 10/03/2016 gün ve 2014/325-2016/96 sayılı hükmün Dairemizin 21/02/2019 gün ve 2016/6479- 2019/1923 sayılı kararı ile onanmasına karar verilmiş olup, süresi içinde davalı vekili tarafından kararın düzeltilmesi istenilmekle, dosya incelendi, gereği düşünüldü:       6100 sayılı HMK m. 310 “(1)Feragat ve kabul, hüküm kesinleşinceye kadar her zaman yapılabilir. (2)(Ek:22/7/2020-7251/29 md.) Feragat veya kabul, hükmün verilmesinden sonra yapılmışsa, taraflarca kanun yoluna başvurulmuş olsa dahi, dosya kanun yolu incelemesine gönderilmez ve İlk Derece Mahkemesi veya Bölge Adliye Mahkemesince feragat veya kabul doğrultusunda ek karar verilir. (3)(Ek:22/7/2020-7251/29 md.) Feragat veya kabul, dosyanın temyiz incelemesine gönderilmesinden sonra yapılmışsa, Yargıtay temyiz incelemesi yapmaksızın dosyayı feragat veya kabul hususunda ek karar verilmek üzere hükmü veren mahkemeye gönderir.” düzenlemesini içermektedir.  Dosyanın incelemesinde; hükümden sonra davacı vekilinin 31/03/2016 tarihli dilekçe ile davalı tarafla sulh olunduğu ve davadan feragat ettiklerine ilişkin beyanı dikkate alınarak, bu yöne ilişkin davalı vekilinin karar düzeltme isteğinin kabulüne karar verilmesi ve Dairemizin 21/02/2019 gün ve 2016/6479- 2019/1923 sayılı onama kararının ortadan kaldırılması, davadan feragat hususunda ek karar verilmesi için dosyanın İlk Derece Mahkemesine GERİ ÇEVRİLMESİNE, 20/01/2021 tarihinde oybirliğiyle karar verildi."
}