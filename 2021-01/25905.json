{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Hakaret, kasten yaralama, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Düşme, hükmün açıklanmasının geri bırakılması    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Suça sürüklenen çocuk ... hakkında düzenlenen Tuzluca Cumhuriyet Başsavcılığına ait 26.06.2014 tarih ve 2014/122 numaralı iddianamede suça sürüklenen çocuk ...'ın hakaret ve tehdit suçları nedeniyle, sanık ... hakkında ise Tuzluca Cumhuriyet Başsavcılığı'na ait 25.06.2014 tarih ve 2014/121 numaralı iddianamede tehdit suçu nedeniyle cezalandırılmaları talep edildiği halde bir karar verilmediği anlaşılmakla, zamanaşımı süreleri de dikkate alınarak karar verilmesi mümkün görülmüştür.  O yer Cumhuriyet savcısının, sanık ... hakkında müşteki Ejder'e karşı hakaret suçundan kurulan düşme hükmü ile sınırlı olarak temyiz isteminde bulunduğu belirlenerek yapılan incelemede;  1) Sanıklar İbrahim ve Aliekber hakkında kasten yaralama, tehdit suçlarından verilen hükmün açıklanmasının geri bırakılmasına dair kararlara yönelik temyiz sebeplerinin incelenmesinde;  Yargıtay Ceza Genel Kurulunun 03.02.2009 gün 2009/13-12 sayılı kararı uyarınca, sanıklar hakkında 5271 sayılı CMK'nin 231. maddesi gereğince verilen hükmün açıklanmasının geri bırakılması kararlarının, aynı Kanun'un 231/12. maddesi uyarınca itirazı kabil olup temyizi mümkün bulunmadığından ve itiraz mercii tarafından itirazın reddine karar verilerek kesinleştiği anlaşıldığından, temyizen incelenmeksizin mahalline iadesi için Yargıtay Cumhuriyet Başsavcılığına TEVDİİNE,  2) Sanık ... hakkında müşteki Ejder'e karşı hakaret suçundan kurulan düşme hükmüne yönelik temyiz sebeplerinin incelenmesinde;        Müşteki Ejder'in İstanbul Anadolu 5. Asliye Ceza Mahkemesinin 2014/303 Talimat sayılı dosyasında, \"müşteki sanık şayet şikayetinden vazgeçerse şikayetimden vazgeçerim\" şeklinde beyanı olduğu ancak şikayetten vazgeçmenin bir şarta bağlanamayacağı ve şikayetçinin açıkça şikayetten vazgeçtiğine dair beyanı bulunması gerektiği, bu nedenle sanığın şikayetinden vazgeçtiği de müştekiye hatırlatılarak müştekiden şikayetinin devam edip etmediği hususunun sorulmasına, müştekinin şikayetten vazgeçtiğini bildirmesi halinde, sanığın vazgeçmeyi kabul edip etmediğinin sorularak sonucuna göre sanığın hukuki durumunun belirlenmesi gerekirken, eksik inceleme ile hüküm kurulması,  Bozmayı gerektirmiş, o yer Cumhuriyet savcısının temyiz sebepleri bu itibarla yerinde görülmüş olduğundan, sair yönleri incelenmeyen hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 14.01.2021 gününde oy birliğiyle karar verildi."
}