{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Uygulama : CMK’nın 223. maddesi gereğince beraat      Taksirle yaralama suçundan sanığın beraatine ilişkin hüküm, katılan vekili tarafından temyiz edilmekle dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre katılan vekilinin yerinde görülmeyen sair temyiz itirazlarının reddine, ancak;  Olay günü, katılanın sanığın sahibi olduğu ... ve Güzellik Merkezine giderek lazer epilasyon yaptırdığı, işlem sonrası katılanın vücudunun bazı yerlerinde yanıklar meydana geldiği ve basit tıbbi müdahale ile giderilemez şekilde yaralandığı, meydana gelen yaralanmadan dolayı sanığın kusursuz olduğunun tespit edildiği olayda, kusuru bulunmadığı kabul edilen sanığın CMK'nın 223/2-c maddesi gereğince beraati yerine, aynı Kanunun 223. maddesi gereğince beraatine karar verilmesi,  Kanuna aykırı olup, katılan vekilinin temyiz itirazları bu itibarla yerinde görüldüğünden, hükmün bu nedenle 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi uyarınca BOZULMASINA, ancak yeniden yargılamayı gerektirmeyen bu konuda, aynı Kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden hükümden \"Her ne kadar sanık hakkında Taksirle Bir Kişinin Yaralanmasına Neden Olma suçundan kamu davası açılmış ise de alınan bilirkişi raporlarına göre sanığa atfedilecek bir kusur bulunmadığı anlaşılmakla unsurları itibariyle oluşmayan atılı suçtan sanığın CMK 223. maddesi gereğince BERAATİNE,\" bölümün çıkarılması ve yerine ‘yüklenen suç bakımından sanığın taksire dayalı kusuru bulunmadığından 5271 sayılı CMK'nın 223/2-c maddesi gereğince sanığın beraatine’’ ibaresinin eklenmesine, hükümdeki diğer hususların aynen bırakılması suretiyle, sair yönleri usul ve kanuna uygun bulunan hükmün DÜZELTİLEREK ONANMASINA; 12.01.2021 tarihinde oybirliğiyle karar verildi."
}