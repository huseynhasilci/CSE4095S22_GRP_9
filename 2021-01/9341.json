{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Sanık ile katılan... arasında bir alacak meselesi bulunduğu, sanığın suç tarihinden yaklaşık 10 gün kadar önce katılanların ikametine giderek, eşinin evde olmadığını söyleyen katılan...’e hitaben, \"senin kocanın alacağı beni ilgilendirmez ya parayı getir ya da kolunu bacağını kırdırırım, öldürürüm\" diyerek tehdit edip sinkaflı küfürler ettiği, suç tarihinde ise katılan ...’e bıçak çekerek “ senin ananı avradını sikeceğim lan orospu çocuğu öldüreceğim seni siz kimsiniz lan beni bu kadar bekletirsiniz” diyerek tehdit ettiği ve katılan ...’in motorunu yere fırlatarak yakıt deposuna zarar vermesi üzerine katılan ...’in alacağa konu 60 TL’yi sanığa ödemesi şeklinde gerçekleştiği kabul edilen olay nedeniyle; sanığın eyleminin yağma suçu yahut 5237 sayılı Türk Ceza Kanunu'nda düzenlenen yağma suçunda daha az cezayı gerektiren hal başlıklı 150/1. maddesi kapsamında kalıp kalmadığı hususundaki delilleri takdir ve tartışmanın, üst dereceli Ağır Ceza Mahkemesi'ne ait olduğu gözetilerek, görevsizlik kararı verilmesi gerekirken, duruşmaya devamla yazılı şekilde hüküm kurulması,  Bozmayı gerektirmiş, sanığın temyiz itirazları bu itibarla yerinde görülmüş olduğundan, diğer yönleri incelenmeyen hükümlerin açıklanan nedenle isteme aykırı olarak BOZULMASINA, 5271 sayılı CMK'nın 307/4. maddesi uyarınca sanığın kazanılmış haklarının korunmasına, 21.01.2021 gününde oy birliğiyle karar verildi."
}