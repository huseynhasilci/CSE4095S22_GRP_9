{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Yaralama, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Yerel Mahkemece verilen hükümler temyiz edilmekle, başvurunun süresi ve kararın niteliği ve suç tarihine göre dosya görüşüldü:  1-Sanıklar hakkında kasten yaralama eylemlerinden kurulan kararda öngörülen cezaların nitelik ve niceliğine göre, verildiği tarih itibariyle hükümlerin temyiz edilemez olduğu anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca sanıklar İbrahim ve ...'un tebliğnameye uygun olarak, TEMYİZ İSTEKLERİNİN REDDİNE,  2-Sanıklar ... ve ...'a yükletilen tehdit eylemlerinden kurulan mahkumiyet hükümlerinin temyizinde ise;  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  a-UYAP sisteminden alınan güncel nüfus kaydına göre, sanık ...'un 25/03/2019 tarihinde öldüğünün anlaşılması karşısında, ölümün doğruluğu kesin biçimde saptanarak, sanık hakkında açılan kamu davasının TCK’nın 64 ve CMK’nın 223/8. maddeleri gereğince düşmesine karar verilip verilmeyeceğinin değerlendirilmesi zorunluluğu,  b- Sanık ...'a yükletilen tehdit eyleminden kurulan mahkumiyet hükmü yönünden,  Sanık ...'un, tehdit eylemini, uzlaşmaya engel olan silahla kasten yaralama suçu ile birlikte işlediği anlaşıldığından, tebliğnamedeki bu yönden bozma isteyen düşünceye iştirak edilmeyerek yapılan incelemede;  Sanıkların, müştekilere yönelik tehdit eylemini silahla ve birlikte gerçekleştirdiklerinin iddia ve kabul edilmesi karşısında, TCK'nın 106/2a.c maddesinde düzenlenen birlikte silahla tehdit suçunun oluştuğu gözetilmeksizin sanık hakkında yazılı şekilde hüküm kurulması,    Kanuna aykırı, sanıklar ... ve ...'un temyiz nedenleri yerinde görülmekle, sanık ... yönünden başkaca yönleri incelemeksizin farklı gerekçeyle tebliğnameye uygun olarak, HÜKÜMLERİN BOZULMASINA, yeniden hüküm kurulurken sanık ... yönünden 5320 sayılı Kanunun 8. maddesi gereğince yürürlükte olan 1412 sayılı CMUK'nın 326/son maddesi uyarınca cezayı aleyhe değiştirme yasağının gözetilmesine, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 12/01/2021, tarihinde oy birliğiyle karar verildi."
}