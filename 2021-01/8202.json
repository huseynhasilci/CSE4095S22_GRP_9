{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Suça konu motosiklet soruşturma aşamasında plakasız bir vaziyette sanık ... tarafından mağdurun ikameti önüne bırakılmış ise de plakasının sanıkların kullanımındaki araçta yapılan aramada polis tarafından ele geçirilmiş olması ve suça konu motosikletin hasarlı bir şekilde mağdura iade edilmiş olması nedeniyle iadenin kısmi nitelikte olduğu gözetilerek, mağdura kısmi iadeye ve etkin pişmanlık hükümlerinin uygulanmasına muvafakatı bulunup bulunmadığı sorularak sonucuna göre sanıklar hakkında 168/1-4. maddesinin uygulanması gerektiği gözetilmeden anılan husus mağdura sorulmadan sanıkların cezasından 168. madde uyarınca indirim yapılmak suretiyle eksik cezalar tayin edilmesi hususu karşı temyiz bulunmadığından bozma nedeni yapılmamıştır.  1-) Sanık ... hakkında kurulan hükme yönelik incelemede:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hakimin takdirine göre sanık ...’ın temyiz itirazları yerinde görülmemiş olduğundan reddiyle usul ve kanuna uygun bulunan hükmün tebliğnameye uygun olarak ONANMASINA,  2-) Sanık ... hakkında kurulan hükme yönelik incelemede:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hâkimin takdirine göre; suçun sanık tarafından işlendiğini kabulde ve nitelendirmede usul ve yasaya aykırılık bulunmadığı anlaşılmış, diğer temyiz itirazları yerinde görülmemiştir.  Ancak;  Sanık hakkında tekerrür hükümlerinin uygulamasına esas alınan Salihli 4. Asliye Ceza Mahkemesinin 2014/187 E., 2014/263 K. sayılı ilamına konu suç tarihinde sanığın 18 yaşından küçük olması sebebiyle, TCK'nın 58/5. maddesi gereği anılan ilamın tekerrüre esas alınamayacağının gözetilmemesi,  Bozmayı gerektirmiş, sanık ...’in temyiz itirazları bu itibarla yerinde görülmüş olduğundan, hükmün açıklanan nedenle istem gibi BOZULMASINA, bozma nedeni yeniden yargılama yapılmasını gerektirmediğinden, 5320 sayılı Yasanın 8/1. maddesi yollamasıyla 1412 sayılı CMUK'un 322. maddesinin verdiği yetkiye dayanılarak, sanık ... hakkındaki hükümden TCK'nın 58. maddesinin uygulanmasına ilişkin bölümlerin çıkarılması suretiyle, diğer yönleri usul ve yasaya uygun bulunan hükmün DÜZELTİLEREK ONANMASINA, 20.01.2021 tarihinde oybirliği ile karar verildi."
}