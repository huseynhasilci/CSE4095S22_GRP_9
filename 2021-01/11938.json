{
    "Dairesi": "8.Hukuk Dairesi",
    "Mahkemesi": "Asliye Hukuk Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Ecrimisil",
    "Birinci Mahkemesi": "",
    "ictihat": "        Dosyanın heyetçe yapılan incelemesinde;  1. Davalılardan ...'a gerekçeli kararın Tebilgat Kanunu’nun 35. maddesi uyarınca tebliğ edildiği, dosyanın bu şekilde temyiz incelemesi yapılmak üzere Daireye gönderildiği anlaşılmakla, Tebligat Kanunu'nun 35. maddesinin 1. fıkrasında ; \"Kendisine veya adresine Kanunun gösterdiği usullere göre tebliğ yapılmış olan kimse, adresini değiştirirse, yenisini hemen tebliği yaptırmış olan kaza merciine bildirmeye mecburdur. Bu takdirde bundan sonraki tebliğler bildirilen yeni adrese yapılır.\" hükmünün, 19.01.2011 tarihinde yürürlüğe giren 11.01.2011 tarihli ve 6099 sayılı Kanun'un 9. maddesi ile değişik 2. fıkrasında ise; \"Adresini değiştiren kimse yenisini bildirmediği ve adres kayıt sisteminde yerleşim yeri adresi de tespit edilemediği takdirde, tebliğ olunacak evrakın bir nüshası eski adrese ait binanın kapısına asılır ve asılma tarihi tebliğ tarihi sayılır\"düzenlemesinin yer aldığı, bu durumda, yapılan değişiklikle söz konusu maddeye göre tebligat yapılabilmesinin, muhatabın adres kayıt sisteminde yerleşim yeri adresinin bulunmaması şartına bağlandığı, adres kayıt sisteminde yerleşim yeri adresinin tespit edilmesi halinde, Tebligat Kanunu'nun 21/2. maddesi gereğince tebligat yapılması gerektiği,şu hale göre, Tebligat Kanunu’nda 6099 sayılı Yasa ile yapılan değişiklik sonrasında, gerçek kişilere Tebligat Kanunu'nun 35. maddesine göre tebligat yapılabilmesi için ilgilinin adres kayıt sisteminde bir adresinin bulunmaması ve ayrıca muhataba bu adreste daha önce usulüne uygun bir tebligatın da yapılmış olmasının zorunlu bulunduğu, dosya kapsamında dava dilekçesinin tebliğine ilişkin aynı adrese çıkarılan tebligatın, adreste bulunmama nedeninin tebliğ mazbatasına yazılmadığından usulsüz olduğu, bu kapsamda anılan davalıya Tebligat Kanunu'nun 35. maddesine göre yapılan tebligatın hukuki geçerliliğinin bulunmadığı anlaşılmakla, gerekçeli kararın davalıya usulüne uygun şekilde tebliği ile tebliğ evrakları dosya içine alınarak temyiz süresinin beklenilmesi,anılan davalının da kararı temyiz etmesi halinde temyiz dilekçesinin hukuki dinlenilme hakkının sağlanması açısından karşı tarafa tebliğ edilmesi ve bu şekilde temyiz ve tebliğe ilişkin usuli işlemlerin tamamlanması,  2. Gerekçeli kararın, davalı ... mirasçısı ...’ya tebliğ edildiğine ilişkin tebligat parçasının dosya arasında bulunmadığı anlaşılmakla, gerekçeli kararın, 7201 sayılı Tebligat Kanunu'nun ilgili hükümleri uyarınca anılan davalıya usulüne uygun şekilde tebliği ile tebliğ evrakları dosya içine alınarak temyiz süresinin beklenilmesi, anılan davalının da kararı temyiz etmesi halinde temyiz dilekçesinin hukuki dinlenilme hakkının sağlanması açısından karşı tarafa tebliğ edilmesi ve bu şekilde temyiz ve tebliğe ilişkin usuli işlemlerin tamamlanması için dosyanın mahal mahkemesine GERİ ÇEVRİLMESİNE, 25.01.2021 tarihinde oy birliğiyle karar verildi."
}