{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun bırakma, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  I- Sanık ... hakkında kasten yaralama suçundan kurulan hükme yönelik yapılan incelemede;  Hükmün açıklanmasının geri bırakılmasına ilişkin verilen kararın 5271 sayılı Yasanın 231/12. maddesi uyarınca itiraz yolu açık olup temyizi olanaklı olmadığından, itiraz merciince karar verilmek üzere, dosyanın incelenmeksizin mahalline gönderilmesi için Yargıtay Cumhuriyet Başsavcılığına İADESİNE,  II-Sanıklar ..., ..., ... hakkında kişiyi hürriyetinden yoksun bırakma suçundan verilen beraat kararı ile sanıklar ... ve ... hakkında kasten yaralama suçundan kurulan mahkumiyet hükümlerinin incelenmesinde;  Katılanın olayın sıcağı sıcağına alınan beyanında özetle; sosyal paylaşım sitesinden tanıdığı sanık ...’in olay günü arayarak buluşmak istediğini söylemesi üzerine belirtilen adrese gittiğini, sanıkların beyaz renkli bir araçla gelerek arabaya binmesini istedikleri, katılanın da rızasıyla araca bindiği ve seyir halindeyken konuşmaya başladıkları, biraz ilerledikten sonra Karandere köyü yakınlarında aracı durdurup araçtan inmesini istedikleri, sanık ...’in elinde bıçak, diğer sanıkların elinde döner bıçağı olduğu halde, üzerini arayarak cebinde bulunan cep telefonu ve 550 TL parasını aldıkları, ardından katılanı araçtan indirip, kendisine... ile neden görüştüğünü sordukları, ‘tanımıyorum, kendisiyle bir bağlantım yok’ demesine rağmen sanıklardan ...’in bıçağı boğazına dayayıp hareket ettirdiğini hissedince aniden bıçağı tuttuğu ve parmaklarının kesildiği, ardından sanıkların silahın namlusuna mermi sürdüklerini anlayınca tarlaya doğru kaçmaya başladığını, sanıkların bir süre kendisini kovaladığını, aracı üstüne sürdüklerini, kendisinin de koşarak bir çay ocağına sığınıp sanıklardan kurtulduğunu beyan ettiği olayda; sanıkların eyleminin yağma ve kişiyi hürriyetinden yoksun bırakma suçunu oluşturduğu gözetilmeden, yerinde ve yeterli olmayan gerekçe ile yazılı şekilde hüküm kurulması,Bozmayı gerektirmiş, katılan ... vekili ile sanıklar ... ve ... müdafiinin temyiz itirazları bu bakımdan yerinde görülmüş olduğundan, hükümlerin açıklanan nedenle tebliğnameye uygun olarak BOZULMASINA, 20.01.2021 tarihinde oy birliğiyle karar verildi."
}