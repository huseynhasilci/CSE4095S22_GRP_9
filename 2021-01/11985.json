{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanıklar müdafileri",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  1-Sanıklardan ... hakkında mala zarar verme suçundan verilen mahkumiyet hükmünün temyiz incelemesinde;  Katılan ...'in hükümden sonra verdiği dilekçe ile şikayetten vazgeçtiğini bildirmiş olması karşısında, mala zarar verme suçunun soruşturulması ve kovuşturulmasının şikayete bağlı olduğu gözetilerek, 5237 sayılı TCK.nın 73/6. maddesi gereğince sanığın şikayetten vazgeçmeyi kabul edip etmediği de sorulduktan sonra sonucuna göre sanığın hukuki durumunun değerlendirilmesi zorunluluğu,  Bozmayı gerektirmiş, sanık müdafinin temyiz itirazları bu itibarla yerinde görülmüş olduğundan 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA,  2-Sanıklar hakkında verilen kişiyi hürriyetinden yoksun kılma suçundan verilen mahkumiyet hükmünün temyiz incelemesinde:  Sanıklardan ... ile müştekinin karı koca oldukları tartışma üzerine müştekinin ailesinin yanına gittiği olay günü sanık ...'ın mağduru, ağabeyi ve annesi ile birlikte bulunduğu araçtan zorla alıp başka bir araçla evlerine götürdüğünün iddia edildiği olayda mağdurun kolluk ve savcılık ifadelerinde kendi rızası ile, eşi ile eve geldiğini kimsenin zorlaması olmadığını beyan ettiği ancak mahkeme ifadesinde sanık olan eşinin kendisini zorla alıkoyduğunu diğer sanıklar ... ...ve...'in de orada olduklarını beyan ettiği, temyiz aşamasında dilekçe ile olay nedeniyle şikayetten vazgeçtiğinin görüldüğü, mağdurun aşamalardaki çelişkili beyanları dışında, sanıkların savunması aksine atılı suçu işlediklerine dair her türlü şüpheden uzak, kesin ve inandırıcı delil bulunmadığı gözetilmeden, beraatleri yerine yazılı şekilde mahkumiyetlerine karar verilmesi,  Yasaya aykırı, sanıklar müdafinin suçun işlenmediği yönündeki temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 25.01.2021 gününde oybirliğiyle karar verildi."
}