{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Sanığın suça konu aslı ele geçirilemeyen üzerinde kendi fotoğrafı bulunan katılan ...'a ait nüfus cüzdanı ile bankadan kredi kartı almak amacıyla Akbank ve Yapı Kredi Bankasından kredi kartı çıkartarak kullandığı, kredi kartlarını ve sahte nüfus cüzdanını daha sonra imha ettiği iddiasıyla sanık hakkında resmi belgede sahtecilik suçundan dava açıldığı anlaşılmakla; ayrıntıları Yargıtay Ceza Genel Kurulu'nun 14.10.2003 tarih, 232-250 sayılı ve 09.10.2012 tarih 2011/8-335 Esas, 2012/1804 Karar sayılı kararlarında da açıklandığı üzere belgenin nesnel olarak aldatıcılık niteliğinin bulunması ve aldatma keyfiyetinin belgeden objektif olarak anlaşılması gerektiği, muhatabın hatasından, dikkatsizlik veya özensizliğinden kaynaklanan fiili iğfalin, aldatıcılık niteliğinin varlığını göstermeyeceği gözetilerek; aslı ele geçirilemeyen suça konu nüfus cüzdanının aldatıcılık niteliğinin bulunup bulunmadığının tespitinin mümkün olmaması karşısında, resmi belgede sahtecilik suçunun unsurları itibarıyla oluşmayacağı; Yapı Kredi Bankasının 02.11.2009 tarihli cevabi yazısına göre sanığın katılanın kimlik bilgileri ile yaptığı kredi başvurusu 31.07.2009 tarihinde reddedilmiş ve bu başvuruya kredi kartı tahsis edilmemiş olduğu, dosya arasında Akbank ile sanığın sahte kimlik ile yaptığı kredi sözleşmesinin bulunmadığı, varsa bu sözleşme sonucunda kredi kartı düzenlenip düzenlenmediğinin, düzenlenmiş ise harcama yapılıp yapılmadığının araştırılmadığı anlaşılmakla öncelikle Akbanktan bu hususlar sorulup, sözleşme ve kartın varlığının tespit edilememesi halinde, sanığın eyleminin Yapı Kredi Bankası ile sahte kimlik kullanarak imzaladığı kredi kartı sözleşmesi yönünden 5464 sayılı Banka Kartları ve Kredi Kartları Kanunu'nun 37/2 maddesinde belirtilen suçu oluşturacağı, kredi kartı sözleşmesinin düzenlenmesinden sonra kartın üretilmesi halinde 5237 sayılı TCK'nin 245/2. maddesinin, sahte üretilen bu kartın kullanılarak menfaat temin edilmesi halinde ise 245/3. maddesine temas eden suçu oluşturacağı, gözetilmeden eksik araştırma ve inceleme ile resmi belgede sahtecilik suçundan hüküm kurulması yasaya aykırı,  Kabule göre de;5237 sayılı TCK’nun 53. maddesinin 1. fıkrasının (c) bendinde yer alan haklardan sanığın sadece kendi alt soyu üzerindeki velayet, vesayet ve kayyımlık yetkileri yönünden koşullu salıverilme tarihine kadar uygulanması gerektiğinin gözetilmemesinin, Anayasa Mahkemesinin 08.10.2015 gün 2014/140 Esas, 2015/85 sayılı iptal kararı ile birlikte yeniden değerlendirilmesinde zorunluluk bulunması,  Bozmayı gerektirmiş, sanığın temyiz itirazları bu nedenlerle yerinde görülmüş olduğundan, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca hükmün BOZULMASINA, 12.01.2021 tarihinde oy birliği ile karar verildi."
}