{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükmün açıklanması suretiyle mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Gerekçeli karar başlığında şikayetinden vazgeçen ...'nin sıfatının mağdur yerine müşteki olarak gösterilmesi, mahallinde düzeltilebilir maddi hata olarak kabul edildiğinden,bozma nedeni yapılmamıştır.  Suça sürüklenen çocuğun temel cezasından silah nitelikli halinin uygulanması sırasında arttırım yapılırken kanun maddesinin 5237 sayılı TCK'nin 86/3-e. maddesi yerine ''TCK'nin 86/3'' şeklinde gösterilmesi mahallinde düzeltilmesi mümkün maddi hata olarak değerlendirildiğinden bozma nedeni yapılmamıştır.  Suç tarihi itibarıyla suça sürüklenen çocuğun 15-18 yaş aralığında bulunduğu, 5395 sayılı Çocuk Koruma Kanunu'nun 35/1-3 maddesi gereğince sosyal inceleme raporu aldırılması, sosyal inceleme yaptırılmaması halinde ise bunun gerekçesinin kararda gösterilmesi gerektiği belirtilmiş ise de; suça sürüklenen çocuğun temyiz inceleme tarihi itibariyle 18 yaşını doldurması ve yaşı itibariyle eksiklikliğin telafisinin imkansız bulunduğu anlaşıldığından bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre suça sürüklenen çocuk müdafinin temyiz sebeplerinin reddiyle hükmün ONANMASINA, 26.01.2021 gününde oy birliğiyle karar verildi."
}