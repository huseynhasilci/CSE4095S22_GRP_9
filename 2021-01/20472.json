{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Basit yaralama, görevi kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : 1)Katılan ...'a yönelik yaralama suçundan beraate ilişkin.  2)Katılan ...'e yönelik 5237 sayılı TCK'nın 86/2,86/3-d, 62/1, 51, 52/2 ve 4. maddeleri uyarınca, 3 000 TL adli para cezası ve taksitlendirilmesine ilişkin.  3)Katılan ...'e ve ...'a yönelik 5237 sayılı TCK'nın 257/1, 62/1, 50/1-a, 52/4.maddeleri uyarınca, 3 000 TL adli para cezası vetaksitlendirilmesine ilişkin.  4)Katılan ... 'e yönelik 5237 sayılı TCK'nın 257/1, 43/1, 62/1, 50/1-a, 52/4. maddeleri uyarınca, 3.740 TL adli para cezası ve taksitlendirilmesine ilişkin.    Mahalli Mahkemesince verilen hükümler temyiz edilmekle dosya incelenerek gereği düşünüldü:  Sanık hakkında katılan ...'a yönelik yaralama suçundan verilen beraat kararına, katılan Farihe Çelik'e yönelik yaralama suçundan ve görevi kötüye kullanma suçlarından verilen mahkumiyet hükümlerine yönelik yapılan temyiz itirazlarının incelenmesinde,  Olay tarihinde sanığın öğretmen olarak görev yaptığı okulda olay günü 12:10 sıralarında okul çıkışında müşteki Safiye'nin yanında arkadaşları olduğu halde okul bahçesinden dışarıya çıkacakları sırada müşteki Safiye'nin kolundan tutarak ısrarla okuldan başörtülü çıkamayacağını belirterek müştekiyi iterek örtünü çıkar dediği, müştekinin okulun dışında olduğunu belirtip başörtüsün çıkartmayacağını söylemesi üzerine sanığın ısrarla müştekinin kolundan çekip git çabuk bunu çıkar yoksa okuldan seni çıkartmam dediği, müşteki ve arkadaşını lavaboya gönderdiği, kendisininde peşinden gittiği, okula doğru geldikleri sırada diğer müşteki ... ve yanında arkadaşı olduğu halde okulun bahçesinde karşılaştıkları, bu öğrencilerinde başörtülü olmaları nedeniyle sanığın müşteki ...'ya başörtüsünü çıkartmasını, bu şekilde okuldan çıkamayacağını, kendisinin izin vermediğini, idareden izin almalarını söylediği, müştekilerin okul müdüründen izin aldıktan sonra müdür odasından çıkacakları sırada sanık ile karşılaştıkları, müştekilerin odadan çıkmalarına engel olduğu, sanığın müdür ile konuştuğu sırada müşteki ...'nın bir fırsatını bulup odadan çıkarak koridorda yürüdüğü sırada sanığın müşteki ...'nın arkasından gelerek başörtüsünü çekip çıkarttığı ve iterek kafasını duvara vurduğu ve müştekiye hitaben \"Seni bu şekilde çıkartmayacağımı söylemiştim şimdi defol git\" dediği, müşteki ...'nın doktor raporunda belirtildiği şekilde yaralanmasına sebebiyet verdiği, yine sanığın birleştirilen dosya ile ilgili olarak sanığın öğretmenliğini yaptığı okulda öğrenci olan mağdur ...'ün 2010 yılı Kasım-Aralık aylarında okul dış kapısı önüne sokakta minibüs beklediği sırada sanığın, mağdurun yanına giderek \"Bir daha seni başörtülü görmeyeceğim, siz niye böylesiniz, neden böyle geziyorsunuz\" dediği, yine mağdur ...'ün 14/02/2011 tarihinde okul çıkışında sokakta arkadaşlarının yanında bulunuğu sırada sanığın, arabasıyla mağdurun yanına yaklaşarak \"Sen neden böyle geziyorsun bir daha seni böyle görürsem disipline veririm\" dediği, 24.03.2011 tarihinde dersler bittikten sonra okul çıkışında tuvalet koridorunda mağdurun başını örtüp koridordan dışarı çıkacağı sırada sanığın cep telefonu kamerası ile mağdurun görüntülerini çektikten sonra kolundan tutarak müdürün odasına doğru iteklediği, olay yerine gelen diğer öğretmenlerin müdahalesi sonucu mağdurun okuldan ayrıldığı, sanığın cep telefonu ile çektiği görüntüleri Burhaniye Milli Eğitim Müdürlüğüne gönderdiği şeklinde oluşan olaylarla ilgili açılan kamu davasında;  Kişiyi hürriyetinden yoksun kılma suçunun, kişinin kendi irade ve isteği doğrultusunda uygun yere gitmesi veya o yerde kalmasının engellenmesi suretiyle işlenebilen bir suç olması göz önüne alındığında, olayımızda sanığın eylemlerinin, talim ve terbiye sınırlarını aşarak, her bir mağdura karşı kül halinde cebir, tehdit ile kamu görevinin sağladığı nüfuz kötüye kullanılmak suretiyle, çocuk durumda bulunan kişiye karşı, kişiyi hürriyetinden yoksun kılma suçunu oluşturduğu halde yazılı şekilde hüküm kurulması,  Kanuna aykırı, sanık müdafiinin ve katılan vekilinin temyiz itirazları bu itibarla yerinde görülmüş olduğundan 5320 sayılı Kanunun 8/1. maddesi de gözetilerek CMUK'nın 321. maddesi uyarınca hükümlerin BOZULMASINA, 28/01/2021 tarihinde oy birliğiyle karar verildi."
}