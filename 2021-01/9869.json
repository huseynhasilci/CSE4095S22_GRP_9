{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 52/1-2-3, 52/4, 53, 63. maddeleri gereğince mahkumiyet    Dolandırıcılık suçundan sanığın mahkumiyetine ilişkin hükümler sanık müdafii tarafından temyiz edilmekle, dosya incelenerek gereği düşünüldü;  Dairemizin 27/12/2016 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Sanığın, kendisine ait olmayan aracın satışı konusunda katılanla pazarlık yaparak anlaştıkları, anlaşma doğrultusunda katılanın sanığa takas için iki adet aracını ve 800 TL parayı teslim ettiği, sanığın da devrini daha sonra vermek üzere aracı katılana teslim ettiği, ancak aracı katılana devir etmeyerek katılanı oyaladığı iddia edilen olayda; sanık savunmaları, katılan, tanık beyanları ve dosyadaki tüm deliller gözetilerek atılı suçun sanık tarafından işlendiği sabit olmakla, sanığın mahkumiyetine yönelik kabul ve uygulamasında isabetsizlik görülmemiş olup, açıklanan gerekçe ile tebliğnameye iştirak edilmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin bir nedene dayanmayan temyiz itirazlarının reddiyle, hükmün ONANMASINA, 21/01/2021 tarihinde oybirliğiyle karar verildi."
}