{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-e maddesi gereğince beraat kararına  ilişkin istinaf başvurusunun esastan reddi    Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyiz sebebine göre dosya incelendi, gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-Tanıklar...'ın ifadelerinin ve teşhis tutanaklarının CMK’nın 217. maddesi uyarınca duruşmada sanık ve müdafiine okunarak diyeceklerinin sorulması ayrıca tanıklar... ile idari tahkikatta dinlenen..., ... ..., ... ... ve tanık ...'ın ifadesinde geçen ...'in duruşmaya celp edilip tanık olarak dinlendikten sonra tüm deliller bir bütün olarak değerlendirilerek sanığın hukuki durumunun takdir ve tayini gerekirken eksik inceleme ile yazılı şekilde karar verilmesi,  2-Sanığın anlatımlarında 2008 veya 2009 yıllarında üniversitenin kendisine ... hesabı açtığını ancak bu hesabı kullanmadığını beyan etmesi, sanığın eşinin ...’da 28.02.2014’de mevduat hesabı ve 20.03.2014 tarihinde ise katılım hesabı açtığının, örgüt elebaşının talimatından sonraki tarihe denk gelecek şekilde hesap bakiyelerinin arttığının, sanığın da eşine ait ... hesabına örgüt elebaşının talimat tarihinden sonra havaleler yaptığının kolluk tarafından tespit edilmiş olması karşısında, öncelikle sanığın eşi hakkında adli soruşturma bulunup bulunmadığının tespiti ile varsa soruşturma veya kovuşturma dosyasının incelenerek dosya içinden sanıkla ilgili bilgi ve belgelerin temin edilmesi ve sanığın örgüt liderinin talimatı doğrultusunda örgüte destek olmak amacıyla para yatırma yahut katılım hesabı açma gibi, mutad olmayan bankacılık işlemlerinin bulunup bulunmadığının tespiti için sanığın ...’da bulunan hesabı ile eşinin ... hesaplarına ait tüm kayıtlar getirtilip bilirkişi incelemesi yaptırılmadan eksik inceleme ile yazılı şekilde karar verilmesi,  Kanuna aykırı, Bölge Adliye Mahkemesi Cumhuriyet savcısının temyiz itirazları bu itibarla yerinde görülmüş olduğundan bu sebepten dolayı hükmün BOZULMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın Adıyaman 2. Ağır Ceza Mahkemesine, kararın bir örneğinin bilgi için Gaziantep Bölge Adliye Mahkemesi 4. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 27.01.2021 tarihinde oybirliğiyle karar verildi."
}