{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın atılı suçtan mahkumiyetine dair ... 2. Ağır Ceza Mahkemesinden verilen 07.05.2019 gün ve 2017/220 Esas, 2019/483 Karar sayılı hükme yönelik istinaf başvurusunun esastan reddi    Bölge Adliye Mahkemesince verilen hüküm temyiz edilmekle başvurunun muhtevası nazara alınıp, 5271 sayılı CMK'nın 299/1. maddesine göre takdiren duruşmasız yapılan incelemede dosya tetkik edildi, gereği görüşüldü:  Yapılan yargılamaya, toplanıp karar yerinde gösterilen delillere, ilk derece mahkemesinin soruşturma ile kovuşturma sonuçlarına uygun olarak oluşan kanaat ve takdiriyle anılan hükme yönelik Bölge Adliye Mahkemesi kararı nazara alındığında yerinde görülmeyen sair temyiz itirazlarının reddine,  Ancak;  ...Adli Tıp Kurumu 6. İhtisas Kurulunun 30.10.2018 günlü raporunda ''Dava konusu olayla ilgili olarak Kurulumuzca yapılan radyolojik kemik yaşı değerlendirmesinde; genetik, hormonal, coğrafik yaşam alanı, beslenme farklılıkları gibi etkenlere bağlı olarak değişkenlik gösterebilmekle birlikte...'' ibaresine yer verilmesi, tanık ...’ün sanığın 1999 yılında doğduğuna dair mahkeme beyanı ve tüm dosya kapsamı birlikte değerlendirildiğinde ilk derece mahkemesince sanığın suç tarihindeki yaşı hususunda şüphe oluştuğu nazara alınıp, bu husus lehe değerlendirmek suretiyle sanığın olay tarihinde on beş-on sekiz yaş grubunda kaldığı gözetilerek hakkında 5237 sayılı TCK’nın 31/3. maddesinin tatbiki gerekirken yazılı şekilde hüküm kurulması karşısında, söz konusu karara yönelik istinaf başvurusunun kabulü yerine esastan reddedilmesi,  Kanuna aykırı, sanık müdafilerinin temyiz itirazları bu itibarla yerinde görüldüğünden,...Bölge Adliye Mahkemesi 7. Ceza Dairesinin 19.09.2019 gün ve 2019/1501 Esas, 2019/705 Karar sayılı vaki istinaf başvurusunun düzeltilerek esastan reddine yönelik hükmünün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ilk derece mahkemesine, kararın bir örneğinin...Bölge Adliye Mahkemesi 7. Ceza Dairesine gönderilmesine, 18.01.2021 tarihinde oy birliğiyle karar verildi."
}