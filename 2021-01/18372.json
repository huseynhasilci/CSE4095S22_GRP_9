{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Yerel Mahkemece verilen hüküm temyiz edilmekle; başvurunun süresi,kararın niteliği ve suç tarihine göre dosya incelendi, gereği görüşülüp düşünüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanığa ait işyerinde bandrolsüz sigara satışı yapıldığı bilgisinin alınması üzerine, sanığa ait işyerinden sekiz farklı markaya ait 53 paket bandrolsüz sigara ele geçirilmesi şeklinde gerçekleşen olayda;  Davanın dayanağını oluşturan suç tutanağında, sanığın sigaraları sattığını beyan etmesi ve tutanağı imzalaması, tutanak tanığı ...'nun kovuşturma evresinde alınan beyanında, sanığa ilk başta sorulduğunda sigaraları sattığını kendilerine söylediğini ifade etmesi karşısında, iddia, savunma, dosya kapsamı ve suç tutanağı dikkate alınarak sanığın mahkumiyeti yerine suçtan kurtulamaya yönelik beyanlarına itibar edilerek beraatına karar verilmesi,  Kanuna aykırı ve katılan vekilinin temyiz nedenleri bu itibarla yerinde görüldüğünden tebliğnameye uygun olarak, HÜKMÜN 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 27/01/2021 tarihinde oy birliğiyle karar verildi."
}