{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan sanık ...'nun, 5237 sayılı Türk Ceza Kanunu’nun 151/1 ve 52. maddeleri gereğince 2.400,00 Türk lirası adlî para cezası ile cezalandırılmasına dair Karşıyaka 2. Asliye Ceza Mahkemesinin 08/10/2018 tarihli ve 2017/785 esas, 2018/598 sayılı kararına karşı, Adalet Bakanlığı'nın 12.10.2020 gün ve 94660652-105-35-5041-2019-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 26.10.2020 gün ve 2020/91462 sayılı ihbarnamesiyle Dairemize gönderildiği,    MEZKUR İHBARNAMEDE;    Dosya kapsamına göre; anılan kararın sanık tarafından istinaf edilmesi üzerine atılı suçla birlikte işlendiği iddia olunan bina içinde muhafaza altına alınmış eşya hakkında hırsızlık ve işyeri dokunulmazlığını ihlal suçlarına ilişkin olarak İzmir Bölge Adliye Mahkemesi 8. Ceza Dairesinin 26/02/2020 tarihli ve 2019/464 esas, 2020/626 sayılı kararı ile; \"Sanık ...'nun katılan...'e yönelik atılı hırsızlık ve işyeri dokunulmazlığını ihlal suçlarını işlediğine dair suçu inkar eden savunmasının aksine her türlü şüpheden uzak kesin, yeterli ve inandırıcı delil elde edilemediğinden CMK madde 223/2-e gereğince yüklenen suçların sanık tarafından işlendiğinin sabit olmaması nedeniyle sanığın atılı suçlardan AYRI AYRI BERAATİNE\" şeklinde karar verilmiş olduğu anlaşılmakla, sanığın anılan ilamda belirtildiği şekilde atılı mala zarar verme suçunu işlediğine ilişkin mahkumiyetine yeterli delil elde edilemediğinden beraati yerine, yazılı şekilde mahkumiyetine karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Dosya kapsamına göre; sanığın üzerine atılı mala zarar verme suçunu işlediğine dair inkara yönelik savunmasının aksini gösterir ve mahkumiyetine yeterli, her türlü şüpheden uzak, kesin, açık delil elde edilemediğinden sanık hakkında mala zarar verme suçunun oluşmayacağı gözetilmeden yazılı şekilde mala zarar verme suçundan mahkumiyetine karar verilmesi nedeniyle kanun yararına bozma istemi yerinde görüldüğünden KABULÜ ile, mala zarar verme suçundan sanık ... hakkında Karşıyaka 2. Asliye Ceza Mahkemesinin 08/10/2018 tarihli ve 2017/785 esas, 2018/598 karar sayılı kararının, 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle, unsurları oluşmayan mala zarar verme suçundan sanık ...’nun BERAATİNE, tayin olunan cezanın çektirilmemesine, dosyanın mahalline gönderilmek üzere Yargıtay Cumhuriyet Başsavcılığına İADESİNE, 27/01/2021 tarihinde oybirliğiyle karar verildi."
}