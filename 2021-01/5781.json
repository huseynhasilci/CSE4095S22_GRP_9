{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükmün açıklanması suretiyle mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Mahkemece, hafif (1.) derecede kemik kırığı için, 5237 sayılı TCK'nin 87/3. maddesi gereğince uygulanan (1/6) artırım oranının, kemik kırığının niteliği ve hayat fonksiyonlarına etkisine göre, Dairemizin süreklilik arz eden uygulamaları ve TCK'nin 3. maddesinde yer alan orantılılık ilkesine uygun olduğu görülmekle, tebliğnamenin 4. nolu bozma görüşüne iştirak edilmemiştir.  1) Mağdurun sanığa hakaret etmesi üzerine sanığın kasten yaralama suçunu işlediği olayda sanık hakkında haksız tahrik hükümleri uygulandığına göre, 5237 sayılı TCK'nin 3. maddesi uyarınca orantılılık ilkesi dikkate alınarak sanığın cezasından asgari hadden (1/4) indirim yapılması gerekirken (2/4) oranında indirim yapılmak suretiyle eksik ceza tayini,  2) Sanık hakkında hüküm kurulurken, kemik kırığı nedeniyle arttırım yapılan fıkrada 5237 sayılı TCK'nin 87/3. maddesinin uygulama maddesi olarak gösterilmemesi suretiyle CMK'nin 232/6 maddesine muhalefet edilmesi,  3) Sanık hakkında hüküm kurulurken, 5237 sayılı TCK'nin 86/1, 86/3-a, 87/3, 29. maddeleri gereğince belirlenen \"10 ay 15 gün\" hapis cezası üzerinden, TCK'nin 62. maddesi gereği (1/6) oranında indirim yapılırken \"8 ay 22 gün\" hapis cezası yerine \"2 ay 22 gün\" hapis cezasına hükmolunması suretiyle sanık hakkında eksik ceza tayini,  Bozmayı gerektirmiş, o yer Cumhuriyet savcısının temyiz sebepleri bu itibarla yerinde görülmüş olduğundan, hükmün bu sebeplerden 6723 sayılı Kanun'un 33. maddesi ile değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 19.01.2021 gününde oy birliğiyle karar verildi."
}