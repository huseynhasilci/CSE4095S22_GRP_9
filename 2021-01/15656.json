{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli hırsızlığa teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  I-Sanık ... hakkında hırsızlık suçundan kurulan hükme yönelik sanık ... müdafiinin temyiz isteminin incelenmesinde;  Sanık müdafiinin temyizinin, beraat kararının gerekçesine yönelik olmadığı ve kararı temyiz etmesinde de hukuki yarar bulunmadığından 5320 Sayılı Yasa'nın 8/1. maddesi aracılığı ile 1412 Sayılı CMUK'un 317. maddesi gereğince sanık ... müdafiinin temyiz talebinin tebliğnameye uygun olarak REDDİNE,  II-Sanıklar ..., ... ve ... hakkında nitelikli hırsızlığa teşebbüs suçundan kurulan hükümlere yönelik katılan vekilinin temyiz isteminin incelenmesinde;  Sanıkların, mahkumiyet hükmünü temyiz etmeyen diğer sanık ... ile birlikte katılana ait işyeri önüne araçları ile birlikte geldikleri, sanık ...’ün bahsedilen işyerine müşteri gibi girdikten sonra bir adet alkollü içecek çalmak isterken işyeri çalışanları tarafından farkedilmek suretiyle yakalandığı kamera kayıtlarının incelenmesi sonucu dört adet alkollü içeceğin de sanık ... tarafından çalındığı ve bu çalınanların da ele geçirlemediğinin anlaşılmış olması karşısında tüm dosya kapsamı dikkate alındığında olay günü diğer sanık ...’ü araçta beklediklerini kabul eden sanıkların eylemlerinin iştirak halinde tamamlanmış nitelikli hırsızlık suçunu oluşturduğu gözetilerek sanıkların mahkumiyetleri yerine, delillerin takdirinde yanılgıya düşülerek yerinde ve yeterli olmayan gerekçeyle yazılı şekilde beraatlerine karar verilmesi,  Bozmayı gerektirmiş, katılan .... vekilinin temyiz itirazı bu itibarla yerinde görülmüş olduğundan, hükümlerin açıklanan nedenle tebliğnameye kısmen uygun olarak BOZULMASINA, 26/01/2021 tarihinde oybirliği ile karar verildi."
}