{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükmün açıklanması suretiyle mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  1) Sanığın denetim süresi içerisinde kasıtlı bir suç işlediğinden bahisle ihbarda bulunulması üzerine, 5271 sayılı CMK'nin 231/11. maddesi gereğince hükmün açıklanmasına karar verilmiş ise de; ihbar eden Küçükçekmece 18. Asliye Ceza Mahkemesinin, 01.06.2015 tarihli müzekkeresi ile “gerekçeli karar tebliğinin usulsüz olduğundan bahisle sanığın süresinden sonraki temyiz talebinin kabulüne ve infaz evraklarının bila infaz geri alınmasına karar verilmiş olup, temyiz incelemesi sonuçlanıncaya kadar işlem yapılmaması” hususunun mahkemesine bildirildiği, bu nedenle Küçükçekmece 18. Asliye Ceza Mahkemesinin 31.03.2015 tarihli, 2014/580 Esas - 2015/296 Karar sayılı ilamına istinaden hükmün açıklanıp açıklanmayacağına ilişkin olarak sanık savunmasının alınmasına imkan bulunmadığı; ancak sanığın güncel adli sicil kaydında ihbara konu olabilecek başkaca kasıtlı suçlardan mahkumiyet ilamlarının bulunduğu görülmekle, sanığın bu suçlara ilişkin savunması alınarak hukuki durumunun değerlendirilmesinde zorunluluk bulunması,  Kabul ve uygulamaya göre;  2) Sanık hakkında, hükmün açıklanmasının geri bırakılmasından sonra, sanığın denetim süresi içerisinde kasıtlı bir suç işlemesi nedeniyle CMK'nin 231/11. maddesi gereğince, açıklanması geri bırakılan önceki hükmün aynen açıklanması ile yetinilmesi gerekirken, sanık hakkında önceki hükümde uygulanmayan TCK'nin 29. maddesinin uygulanması ve yine sanık hakkında hükmolunan netice cezanın TCK’nin 51. maddesi uyarınca ertelenmesine karar verilmesi suretiyle CMK'nin 231/11. maddesine aykırı davranılması,  3) Neticeten \"1 yıl 5 gün\" hapis cezası ile cezalandırılan sanık hakkında hükmolunan uzun süreli hapis cezasının ertelenmesi nedeniyle, TCK'nin 53. maddesinde yer alan hak yoksunluklarının, Anayasa Mahkemesinin, 24.11.2015 tarih ve 29542 sayılı Resmi Gazete'de yayımlanarak yürürlüğe giren, 08.10.2015 tarihli, 2014/140 Esas ve 2015/85 Karar sayılı iptal kararı da gözetilerek uygulanmasına karar verilmesi gerektiği gözetilmeden, kısa süreli hapis cezasının ertelendiği şeklindeki yasal olmayan gerekçe ile sanık hakkında TCK'nin 53/4. maddesi uyarınca TCK'nin 53/1. maddesinin uygulanmasına yer olmadığına dair karar verilmesi,  Bozmayı gerektirmiş, o yer Cumhuriyet savcısının temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca BOZULMASINA, 20/01/2021 tarihinde oy birliğiyle karar verildi."
}