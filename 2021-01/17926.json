{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK'nın 223/2-a maddesi gereğince beraat    Taksirle yaralama suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Dosya içeriğine göre; belediyeye ait depo garajında forklift aracın park halinde bulunduğu, sanık ...’un belediye adına aracın sorumlusu işçi olup olay sırasında başka bir iş için görevlendirildiği, 9 yaşındaki ...’nın spor kompleksindeki halı sahada arkadaşları ile birlikte top oynadığı, tanık ...'un (11 yaşında) park halinde bulunan ve anahtarları araç içinde kilitli olmayan bir kutuda bulunan forkliftin anahtarını alarak çalıştırdığı, tanık ...'un beyanına göre bir süre sonra mağdurun da araca bindiği ve her ikisinin araçla dolaştığı, sonrasında mağdurun forkliftten indiği, ...'un ise gezmeye devam ettiği, küçük manevralar yaptığı sırada mağdurun ayağının üzerinden geçerek ağır 4 kemik kırığı şeklinde yaralanmasına sebebiyet verdiği olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin rapora ve eksik inceleme ile karar verildiğine ilişkin temyiz itirazlarının reddine, ancak;  Kusuru bulunmayan sanıklar hakkında CMK'nın 223/2-c maddesi uyarınca beraat kararı verilmesi gerekirken, suçun unsurları oluşmadığı gerekçe gösterilerek CMK'nın 223/2-a maddesi uyarınca beraat kararı verilmesi,  Kanuna aykırı olup, katılan vekilinin temyiz itirazları bu itibarla yerinde görüldüğünden, hükmün bu nedenlerle 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi uyarınca BOZULMASINA, ancak yeniden yargılamayı gerektirmeyen bu konuda, aynı Kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden hüküm fıkrasının (1.) paragrafında yer alan \"yüklenen suçun unsurları oluşmadığından, 5271 sayılı CMK’nın 223/2-a maddesi gereğince sanığın BERAATİNE\" ibaresinin kaldırılarak, yerine \"Sanığın taksire dayalı kusurunun bulunmaması nedeniyle CMK'nın 223/2-c maddesi gereğince BERAATİNE\" ibaresinin eklenmesi ve hükümdeki diğer hususların aynen bırakılması suretiyle, sair yönleri usul ve Kanuna uygun bulunan hükmün DÜZELTİLEREK ONANMASINA; 27.01.2021 tarihinde oybirliğiyle karar verildi."
}