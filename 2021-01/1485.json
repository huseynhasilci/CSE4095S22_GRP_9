{
    "Dairesi": "7.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I) Gümrük İdaresi vekilinin temyiz istemi yönünden yapılan incelemede;  Suç tarihi ve ele geçen eşyanın niteliğine göre, suçtan doğrudan zarar görmeyen Gümrük İdaresinin davaya katılma ve hükmü temyize yetkisi bulunmadığından Gümrük İdaresi vekilinin vaki temyiz talebinin 5320 sayılı Yasanın 8/1. maddesi uyarınca yürürlükte bulunan 1412 sayılı CMUK'nun 317. maddesi gereğince REDDİNE,  II) Suça sürüklenen çocuk müdafiinin temyiz istemi yönünden yapılan incelemede;  Suç tarihi ve ele geçen eşyanın niteliğine göre sanığın eylemi kül halinde 4733 sayılı Yasanın 8/4. maddesindeki suçu oluşturacağı, mahkemenin 16.11.2011 tarihli kararında da sanığın sadece 5607 sayılı Yasadan mahkumiyetine karar verildiği 4733 sayılı Yasayla ilgili bir kararın bulunmadığı dolayısıyla da 4733 sayılı Yasaya aykırılık suçundan kurulmuş bir kararda bulunmadığı gözetilmeksizin beraat hükmünün kesinleştiğinden bahisle yazılı şekilde hüküm kurulması aleyhe temyiz bulunmadığından bozma nedeni yapılmamıştır.  Hükümde suça sürüklenen çocuk hakkında beraat kararı verilmesi karşısında, suça sürüklenen çocuk müdafiinin temyiz isteminde hukuki yararı bulunmadığı anlaşılmakla temyiz inceleme isteğinin 5320 sayılı Yasanın 8/1. maddesi gereğince yürürlükte bulunan CMUK'nun 317. maddesi uyarınca REDDİNE, 18/01/2021 tarihinde oy birliği ile karar verildi."
}