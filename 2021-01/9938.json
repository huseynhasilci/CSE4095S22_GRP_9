{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK' nın 157, 62, 53, 58. maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm sanık tarafından temyiz edilmekle, dosya incelenerek gereği düşünüldü;  Sanığın üzerine atılı dolandırıcılık suçunun uzlaştırma kapsamında olması nedeniyle, dosyanın uzlaştırma bürosuna gönderildiği ancak taraflar arasında uzlaşma sağlanamadığı belirlenerek yapılan incelemede;  Temyiz dışı sanıklar ..., ..., ..., ... ve katılana kendisini ... olarak tanıtan sanık ...'in eylem ve fikir birliği yaparak, piyasadan temin ettikleri maddi değeri bulunmayan ancak gerçek altın görünümünde olan metal objeleri gerçek altınmış gibi tespit edecekleri şahıslara satma hususunda anlaştıkları, bu kapsamda 17/02/2014 tarihinde katılana cep telefonu ile ulaştıkları, ve kendisini ... olarak tanıtan sanık ...'in Milas ilçesinde yaşlı bir komşusunun gömü bulduğunu, ellerinde 2000-3000 adet altın olduğunu, yaşlı adamın oğlunun hasta olması nedeni ile altınları paraya çevirmek istediğini söylediği, bu konuşma üzerine katılanın ertesi gün Milas ilçesine geldiği, hakkında soruşturma yürütülen meçhul şahıs ve sanık ... ile buluştuğu, katılana numune olarak gerçek nitelikte bir adet altını teslim ettikleri, katılanın İstanbul iline dönüp teslim aldığı altının gerçek olduğunu tespit ettikten sonra tekrar irtibata geçtiği, 20/02/2014 günü sanıklar ..., ... ve kendisini ... olarak tanıtan sanık ...'in buluştuğu, bu şahısların toplam 580 adet sarı renkli altın görünümlü olan metalleri, gerçek altın olduklarını söyleyerek 17.000 TL karşılığında katılana teslim ettikleri ve daha sonra ayrıldıkları, katılanın daha sonra yaptırdığı incelemede söz konusu metallerin gerçek olmadıklarını anladığı, bu suretle sanığın temyiz dışı sanıklarla iştirak halinde üzerine atılı dolandırıcılık suçunun işlediği iddia edilen olayda; sanığın savunması, katılan ve tanık beyanları, tutanaklar, uzlaşma sağlanamadığına dair rapor, olay yeri inceleme raporu, uzmanlık raporları, bilirkişi ve değer tespit tutanağı, teşhis ile dosya kapsamından sanığın üzerine atılı suçu işlediğine yönelik mahkemece verilen mahkumiyet hükmü ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın verilen kararın usul ve yasaya aykırı olduğuna yönelik temyiz itirazının reddiyle hükmün ONANMASINA, 21/01/2021 tarihinde oybirliğiyle karar verildi."
}