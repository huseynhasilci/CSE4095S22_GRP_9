{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yangına neden olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Cumhuriyet Savcısı, katılan vekili, sanık",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet     Gereği görüşülüp düşünüldü:  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, yerinde görülmeyen sair temyiz itirazlarının reddi, ancak;  1- Olay yeri bilirkişisi tarafından düzenlenen raporda yangının çıkış yeri ve sebebinin tespit edilemediğinin belirtildiği, sanığın kusur durumuna ilişkin herhangi bir tespitin yer almadığı, suç tutanağında ve itfaiye yangın söndürme raporunda da bu hususların tespit edilemediği anlaşılmakla yangının çıkış nedeni ve sanığın kusur durumunun tereddüte yer vermeyecek şekilde tespiti için alanında uzman bilirkişi ile olay yerinde yeniden keşif icra edilerek yangının çıkış nedeninin ve sanığın kusurunun olup olmadığının belirlenmesinden sonra sanığın eyleminin 6831 sayılı Kanunun 110/3. maddesinde kalıp kalmadığı hususunun değerlendirilmesi gerekirken eksik araştırma ve yetersiz bilirkişi raporu ile yazılı şekilde hüküm kurulması;  Kabüle göre ise;  Kabul ve uygulamaya göre ise;  2) Kendisini vekil ile temsil ettiren katılan yararına karar tarihinde yürürlükte olan Avukatlık Asgari Ücret Tarifesine göre belirlenen maktu vekalet ücretine hükmolunması gerektiğinin gözetilmemesi,  Yasaya aykırı, Cumhuriyet Savcısı, sanık ve katılan vekilin temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 26.01.2021 gününde oybirliğiyle karar verildi."
}