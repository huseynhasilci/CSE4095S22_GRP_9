{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Suça sürüklenen çocuğun atılı suçtan mahkumiyetine dair ... 1. Çocuk Ağır Ceza Mahkemesinden verilen 12.12.2018 gün ve 2017/526 Esas, 2018/336 Karar sayılı hükme yönelik istinaf başvurusunun düzeltilerek esastan reddi    Bölge Adliye Mahkemesince verilen hüküm temyiz edilmekle başvurunun muhtevası nazara alınarak dosya tetkik edildi, gereği görüşüldü:  Mağdurun soruşturma evresinde verdiği ifadesinde olay günü ağabeyi...’yla birlikte mahalledeki caminin yanında arkadaşları ... ve ...’la beraber oynadıkları sırada yanlarına gelen suça sürüklenen çocuğun, sürmesi için bisikletini verdiği ağabeyinin ayrılmasından sonra gittikleri cami tuvaletinde kendisiyle anal yoldan cinsel ilişkiye girdiğini belirtmesine rağmen tanık...’in aşamalarda, mağdurun olay sonrası tek başına eve gittiğini kendisine söylediğini beyan etmesi ve tanık...’nın da duruşma ifadesinde kardeşi mağdurla oynadığı sırada yanlarına gelen suça sürüklenen çocuğun verdiği bisikletle bir süre etrafta dolaştıktan sonra ikisinin yanına geri döndüğünü bildirmesi karşısında, ilk derece mahkemesince isimleri geçen ... ile ...’ın araştırılıp temin edildiklerinde olay gününe dair ayrıntılı beyanlarının alınması ve tanık... ile mağdurun da hadiseye ilişkin ifadelerinin alınıp, bu kapsamda mağdurun eylem sonrası tek başına eve gidip gitmediği hususundaki çelişkinin de giderilmesinden sonra toplanacak delillere göre suça sürüklenen çocuğun hukuki durumunun tayin ve takdiri gerekirken eksik araştırma ile yazılı şekilde mahkumiyet kararı verilmesi nedeniyle söz konusu hükme yönelik istinaf başvurusunun kabulü gerekirken düzeltilerek esastan reddedilmesi,  Kanuna aykırı, suça sürüklenen çocuk müdafisinin temyiz itirazları bu itibarla yerinde görüldüğünden, ... Bölge Adliye Mahkemesi 15. Ceza Dairesinin 15.04.2019 gün ve 2019/810 Esas, 2019/568 Karar sayılı vaki istinaf başvurusunun düzeltilerek esastan reddine yönelik hükmünün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ilk derece mahkemesine, kararın bir suretinin ... Bölge Adliye Mahkemesi 15. Ceza Dairesine gönderilmesine, 18.01.2021 tarihinde oy birliğiyle karar verildi."
}