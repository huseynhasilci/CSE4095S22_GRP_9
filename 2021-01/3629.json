{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK 158/1-d, 52/2-4, 53/1, 58/6-7 maddeler ile 204/1-3, 43/1, 53/1, 58/6-7, 63 maddeleri gereğince ayrı ayrı mahkumiyet    Nitelikli dolandırıcılık ve resmi belgede sahtecilik suçlarından sanıkların mahkumiyetine ilişkin hükümler sanık ... müdafii ve sanık ... tarafından temyiz edilmekle, dosya incelenerek gereği düşüldü;  Sanıkların, araç kiralama üzerine işyeri bulunan katılanlardan bedelini peşin ödeyerek dört günlüğüne araç kiraladıkları, süre bitiminde katılan ...'nin sanık ...'i aradığı, sanığın iki gün daha kira süresini uzattığını söylediği, uzatım süresi sonunda da aracın iade edilmemesi üzerine katılanın araç takip sisteminden yaptığı sorgulamada aracın iki gündür hareketsiz bulunduğu bilgisini aldığı, yaptığı araştırmada aracı bir galeride satılık olarak sergilenir durumda gördüğü, aracın katılan ... adına düzenlenmiş sahte nüfus cüzdanı ile oluşturulan noter vekaletnamesi ile uzatılan sürenin son günü olan 08/03/2013 tarihinde satışının gerçekleştiğinin anlaşıldığı, sanıkların hileli hareketlerle haksız menfaat temin ettikleri ve resmi belgede sahtecilikte bulundukları iddia edilen somut olayda; sanık savunmaları, katılan ve tanık beyanları, teşhis tutanakları, kiralama sözleşmesi ile diğer deliller ve tüm dosya kapsamına göre sanıkların atılı nitelikli dolandırıcılık ve resmi belgede sahtecilik suçlarına ilişkin eylemlerini sabit gören mahkemenin kabul ve uygulamalarında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık ... müdafii ve sanık ...'un atılı suçu işlemedikleri ve satış işlemlerine iştiraklerinin bulunmadığına yönelik yerinde görülmeyen temyiz itirazlarının reddiyle, hükümlerin ONANMASINA, 19/01/2021 tarihinde oybirliğiyle karar verildi."
}