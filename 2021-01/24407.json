{
    "Dairesi": "1.Hukuk Dairesi",
    "Mahkemesi": " ... BÖLGE ADLİYE MAHKEMESİ 1. HUKUK DAİRESİ",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen davada;  Davacılar, davalı ile ortak mirasbırakan babaları ...’ın 119 ada 20 ve 21 parsel sayılı taşınmazlarını davalıya satış suretiyle temlik ettiğini, temlikin kız çocuklarından mal kaçırma amaçlı ve muvazaalı olduğunu, mirasbırakanın çekişme konusu taşınmazların ölümünden sonra kız çocuklarına verilmesini arzu ettiğini, bu durumu tüm mirasçıların bildiğini, yine mirasbırakan tarafından kız çocuklarına verilmesi istenen dava dışı 119 ada 22 ve 23 parsel sayılı taşınmazların davalı tarafından kendilerine teslim edildiğini, ancak davalının dava konusu taşınmazları teslimden kaçındığını ileri sürerek tapu kayıtlarının iptali ile eşit oranda adlarına tesciline karar verilmesini istemişlerdir.  Davalı, taşınmazları bedelini ödeyerek satın aldığını, mirasbırakanın sağlığında taşınmazlarını çocukları arasında paylaştırdığını belirtip davanın reddini savunmuştur.  İlk Derece Mahkemesince, muvazaa iddiasının sabit olduğu gerekçesiyle davanın kabulü ile taşınmazların tapu kayıtlarının iptaline, ½’şer paylarla davacılar adına tesciline karar verilmiş, davalı tarafın istinaf başvurusu üzerine Bölge Adliye Mahkemesince, taşınmazın alacaklılara geçmesini önlemek amacıyla mirasbırakan tarafından davalıya bedelsiz temlik edildiği, temlikte mal kaçırma amacının bulunmadığı, davacıların taşınmazdaki haklarını fazlasıyla aldıkları gerekçesiyle davalı tarafın istinaf başvurusunun kabulüne, 6100 sayılı HMK’nın 353/1-b.2 maddesi gereğince ilk derece mahkemesi kararının kaldırılarak, yeniden hüküm tesisi ile; davanın reddine karar verilmiştir.  Karar, davacılar vekili tarafından süresinde temyiz edilmiş olmakla; Tetkik Hakimi ...’nin raporu okundu, düşüncesi alındı. Dosya incelendi, gereği görüşülüp düşünüldü.   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davacıların yerinde bulunmayan temyiz itirazının reddiyle usul ve yasaya uygun olan hükmün ONANMASINA, aşağıda yazılı 14,90 TL. bakiye onama harcının temyiz eden davacılardan alınmasına, 13/01/2021 tarihinde oybirliğiyle karar verildi."
}