{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret, yaralama, 6136 sayılı Yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre, sanık müdafiinin, hakaret suçundan verilen 25.05.2015 tarihli ek kararı temyiz etmediği ve 6136 sayılı Yasaya muhalefet suçundan ek karar ile kurulan hükme yönelik temyiz isteminin de süresinde olduğu belirlenerek dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-Sanığa yükletilen silahla tehdit ve yaralama eylemleriyle ulaşılan çözümü haklı kılıcı zorunlu öğelerinin ve bu eylemlerin sanık tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemlerin doğru olarak nitelendirildiği ve Kanunda öngörülen suç tiplerine uyduğu,  Yaralama suçları yönünden cezaların kanuni bağlamda uygulandığı,  Silahla tehdit suçunun her iki katılana yönelik olduğu sabit olmasına rağmen sanığa ek savunma hakkı verilerek TCK'nın 43/2. maddesinin uygulanması gerektiği gözetilememiş ve adli sicil kaydında tekerrüre esas sabıkası bulunan sanık hakkında, tekerrür hükümleri uygulanmamış ise de, aleyhe temyiz olmadığından bu hususların bozma sebebi yapılamayacağı,  Anlaşıldığından, sanık ... müdafiinin ileri sürdüğü nedenler yerinde görülmemiş olmakla, tebliğnameye uygun olarak, TEMYİZ DAVASININ ESASTAN REDDİYLE HÜKÜMLERİN ONANMASINA,  2-6136 sayılı Yasaya muhalefet suçunda kurulan hükmün temyizinde;  Hüküm tefhim edilirken sanık hakkında 6136 sayılı Yasaya muhalefet suçu ile ilgili hüküm kurulmadığı, mahkeme tarafından ek karar ile duruşma açılmadan dosya üzerinden hüküm verildiği, mahkemelerin kararları duruşma açılmak suretiyle verilmesi gerekmesi nedeniyle, duruşma açılmadan evrak üzerinden karar verilmek suretiyle duruşmaların aleniyeti ilkesinin ihlali ve savunma hakkının kısıtlanması,  Kanuna aykırı ve sanık ... müdafiinin temyiz itirazları bu nedenle yerinde görülmüş olduğundan, diğer yönleri incelenmeksizin HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 26/01/2021 tarihinde oy birliğiyle karar verildi."
}