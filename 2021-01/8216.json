{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " 4733 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  .... İş Merkezi isimli pasajın önünde sigara satıldığına dair yapılan ihbarı değerlendiren kolluk görevlilerinin bahsi geçen adrese gittiklerinde tezgah üzerinde sigara satan sanığın oğlu olduğu tespit edilen 14.05.2004 doğumlu ...'ı gördükleri ve o sırada tezgahın başına gelen sanık ....'ın sigaraların kendisine ait olduğunu beyan ettiği, yapılan sayımda 582 paket sigaranın ele geçirilmesi şeklinde gerçekleşen olayda, sanığın kolluk beyanında .... İş Merkezi isimli pasajda lokanta işlettiğini pasajın girişine sigara satmak için tezgah kurduğunu ve tezgahın başına da oğlu ....'u bıraktığını, sigaraların kendisine ait olduğunu kabul ettiği, mahkemede dinlenen tutanak mümzilerinin de bu hususu doğrulayarak \"sanığın, oğlunun para kazanmak amacıyla kendisine yardım ettğini sigaraların da kendisine ait olduğunu söylediğini\" ifade ettikleri anlaşılmakla, suça konu sigaraların suç tarihinde sekiz yaşında olan ve satışa sunulan sigaraları temin edecek ekonomik gücü bulunmayan sanığın oğlu ...'a ait olduğu kabulünün dosya kapsamına uygun düşmediği, diğer yandan tezgahın sanığın işyerinin bulunduğu pasajın önünde kurulduğu hususları birlikte değerlendirildiğinde, sigaraların sanık ...'a ait olduğu ve sigaraları yaşı küçük oğluna işyerinin önünde tezgah kurarak sattırdığının kabulü ile atılı suçtan mahkumiyeti yerine sanığın suçtan kurtulmaya yönelik savunmalarına itibar edilmek suretiyle yazılı şekilde beraatine hükmolunması,  Kabule göre;  İddianamede talep edilmiş olmasına karşın suç eşyasının müsaderesiyle ilgili olumlu veya olumsuz bir karar verilmemesi,  Yasaya aykırı, katılan TAPDK vekilinin ve o yer Cumhuriyet Savcısının temyiz itirazları bu itibarla yerinde görülmüş olduğundan, hükmün 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA, 20/01/2021 tarihinde oy birliğiyle karar verildi."
}