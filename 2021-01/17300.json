{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle dosya incelenerek, gereği düşünüldü:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hâkimin takdirine göre, suçun sanık tarafından işlendiğini kabulde usûl ve yasaya aykırılık bulunmadığı anlaşıldığından, diğer temyiz itirazları yerinde görülmemiştir.  Ancak;  I-Oluş ve dosya kapsamına göre; olay günü 12.30 sıralarında sanığın, bina ve eklentisi vasfında olan ve ücretle girilen su parkından mağdura ait olan ve içerisinde cep telefonları ve 190 TL para bulunan çantayı şezlongların üzerinden alarak olay yerinden ayrıldığı şeklindeki eyleminin TCK.nın 142/1-b maddesindeki nitelikli hırsızlık suçunu oluşturduğu gözetilmeden yazılı şekilde karar verilmesi,  II-Sanığın yakalandığında üzerinde bulunan mağdura ait cep telefonlarını park halindeki bir başka aracın altına attığı ve görevli polis memurlarınca buradan alınarak mağdura iade edildiği anlaşılmakla, şartları oluşmadığı halde, sanık hakkında etkin pişmanlık hükümleri uygulanarak eksik ceza tayini,  Bozmayı gerektirmiş, sanık ...’nın temyiz itirazı bu itibarla yerinde görülmüş olduğundan hükmün açıklanan nedenlerle 1412 sayılı CMUK’un 321. maddesi uyarınca, tebliğnameye uygun olarak BOZULMASINA, 5320 sayılı Yasa'nın 8/1. maddesi aracılığı ile 1412 sayılı CMUK’un 326/son maddesi uyarınca sanığın kazanılmış hakkının korunmasına, 27.01.2021 tarihinde oybirliği ile karar verildi."
}