{
    "Dairesi": "7.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Resmi Belgede Sahtecilik, 5607 sayılı Yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında her iki suç yönüyle beraat, müsadere    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I- Katılan Gümrük İdaresi vekili ile o yer Cumhuriyet savcısının \"Resmi Belgede Sahtecilik\" suçundan kurulan beraat hükmüne ilişkin temyiz istemlerine yönelik yapılan incelemede;  Sanıklar hakkında İstanbul Bölge Adliye Mahkemesi 14. Ceza Dairesinin 2018/1845 Esas, 2018/1099 Karar sayılı ilamı ile resmi belgede sahtecilik suçundan \"beraat\" kararı verilerek düzeltilerek istinaf başvurusunun esastan reddine hükmolunduğu ve anılan kararın temyizi üzerine Dairemizin 16.09.2019 tarihli ve 2019/4153 Esas, 2019/34575 Karar sayılı ilamı ile temyiz isteminin esastan reddine ilişkin karar verilmesi suretiyle kesinleştiği ve hükmün 5607 sayılı Yasaya muhalefet suçundan kurulan mahkumiyet hükümleri yönünden bozulduğu gözetilerek, resmi belgede sahtecilik suçundan yeniden kurulan beraat hükmünün hukuki değerden yoksun olup temyizen incelenemeyeceği cihetle, katılan Gümrük İdaresi vekili ile o yer Cumhuriyet Savcısının hukuken yok hükmündeki bu hükme yönelik vaki temyiz istemlerinin 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 317. maddesi uyarınca REDDİNE,  II- Katılan Gümrük İdaresi vekili ile o yer Cumhuriyet savcısının \"5607 sayılı Yasaya muhalefet\" suçundan kurulan beraat hükmüne ilişkin temyiz istemlerinin incelenmesinde ise;  Yapılan duruşmaya, toplanan ve karar yerinde açıklanan delillere, gösterilen gerekçeye ve takdire göre katılan Gümrük İdaresi vekili ile o yer Cumhuriyet Savcısının yerinde görülmeyen temyiz itirazlarının reddiyle hükmün istem gibi ONANMASINA, 18.01.2021 tarihinde oy birliğiyle karar verildi."
}