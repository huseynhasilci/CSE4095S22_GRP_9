{
    "Dairesi": "23.Hukuk Dairesi",
    "Mahkemesi": " Ankara Bölge Adliye Mahkemesi 23. Hukuk Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki genel kurul kararının iptali davasının yapılan yargılaması sonunda ilamda yazılı nedenlerden dolayı davanın dava şartı yokluğu nedeniyle reddine yönelik verilen hükmün süresi içinde davacı vekilince temyiz edilmesi üzerine dosya incelendi, gereği konuşulup düşünüldü.   Davacı vekili; 37 No.lu Motorlu Taşıyıcılar Kooperatifinin 03.12.2015 tarihinde olağanüstü genel kurulunun yapıldığını, alınan kararların KK m. 53 ve anasözleşmenin 38.maddesi gereğince iyi niyet kurallarına açıkça aykırılık taşıdığını, emredici usullere uyulmadığını ileri sürerek, 03.12.2015 tarihli olağanüstü genel kurulda alınan kararların tamamının iptaline karar verilmesini talep ve dava etmiştir.  Davalı vekili, davanın reddini istemiştir.  Mahkemece iddia, savunma, bilirkişi raporu ve tüm dosya kapsamına göre; genel kurul toplantı çağrısında iki üyenin imzasının olmaması, tebligat listelerinde 16/11/2015 tarihi yazılmakla daha sonra 16 rakamlarının 3 yapılması, böylelikle usule uygun bir çağrı yapılmaması tek başına çağrıdaki usulsüzlük iptal nedeni değildir ancak olağanüstü genel kurulda alınan kararların incelenmesinde yönetim kurulunu da yanlışlığa sevkedecek nitelikte olduğu gerekçesiyle alınan kararların tümünün iptali ile davanın kabulüne dair verilen karar davalı vekilinin temyizi üzerine Ankara Bölge İdare Mahkemesi kararıyla davacının taleplerinin iptal sebebi olduğu, iptal isteyebilmesi için ise karara ret oyu verilmesi ve karara muhalif kalarak keyfiyeti zapta geçirtmesi gerektiği aksi halde davanın dava şartı yokluğundan reddine karar verilmesi gerektiği gerekçesiyle istinaf başvurusunun kabulü ile yeniden esas hakkında karar verilmesine davanın dava şartı yokluğu nedeniyle reddine karar verilmiştir.  Kararı davacı vekili temyiz etmiştir.  Dosyadaki yazılara kararın dayandığı gerektirici sebeplere, delillerin takirinde bir isabetsizlik bulunmamasına göre davacı vekilinin temyiz itirazları yerinde görülmemiştir.  SONUÇ: Yukarıda açıklanan nedenlerle Ankara Bölge Adliye Mahkemesi 23. Hukuk Dairesi kararına ilişkin davacı vekilinin tüm temyiz sebeplerinin reddiyle usul ve kanuna uygun bulunan hükmün ONANMASINA, aşağıda yazılı onama harcının temyiz edenden alınmasına, dosyanın ilk derece mahkemesine, kararın bir örneğininde Ankara Bölge Adliye Mahkemesi 23. Hukuk Dairesine gönderilmesine, 20.01.2021 tarihinde oy birliği ile karar verildi."
}