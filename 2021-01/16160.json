{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : KOCAELİ 3. Ağır Ceza Mahkemesi   Hüküm : Mahkûmiyet      Dosya incelendi.  GEREĞİ GÖRÜŞÜLÜP DÜŞÜNÜLDÜ :  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemlerin sanıklar tarafından gerçekleştirildiğinin saptandığı, eylemlere uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1- Gerekçeli karar bağlığında; sanık ... yönünden \"27/05/2014 ve 24/06/2014\" ve sanık ... yönünden \"24/06/2014\" olan suç tarihlerinin, sanık ayrımı yapılmadan \"24/06/2014\" olarak yazılması,  2- Hükümden sonra 24.11.2015 tarih ve 29542 sayılı Resmi Gazete'de yayımlanarak yürürlüğe giren Anayasa Mahkemesinin 08.10.2015 tarihli 2014/140 esas ve 2015/85 karar sayılı kararı ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanunla yapılan değişiklikler nedeniyle, bu maddenin uygulanması açısından Sanık ...’nin durumunun yeniden belirlenmesinde zorunluluk bulunması,  3- Üretimi, bulundurulması, kullanılması, taşınması, alım ve satımı suç oluşturan uyuşturucu maddenin, TCK’nın 54. maddesinin 4. fıkrası gereğince müsaderesi yerine, aynı maddenin 1. fıkrası gereğince müsaderesine karar verilmesi ve İstanbul Polis Kriminal Laboratuvarınca şahit numune olarak alınan uyuşturucu maddenin de müsaderesine karar verilmesi gerektiğinin gözetilmemesi,  Kanuna aykırı, sanıklar müdafilerinin ve sanık ...’nin temyiz itirazları bu nedenle yerinde olduğundan, hükümlerin CMUK’nın 321. maddesi gereğince BOZULMASINA; ancak bu durumun yeniden duruşma yapılmaksızın aynı Kanunun 322. maddesi uyarınca düzeltilmesi ve eksikliğin giderilmesi mümkün bulunduğundan;  1- Gerekçeli karar başlığında suç tarihi olarak belirtilen “24/06/2014” ibaresinin çıkarılması ve yerine \"sanık ... yönünden \"27/05/2014 ve 24/06/2014\" ve sanık ... yönünden \"24/06/2014\" ibaresinin yazılması,  2- Sanık ... hakkında TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine \"Anayasa Mahkemesinin 08.10.2015 tarihli iptal kararı ile 7242 sayılı kanunla yapılan değişiklikler sonrası oluşan durumuna göre, sanık hakkında TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına\" ibaresinin yazılması,  3- Hüküm fıkralarının uyuşturucu maddenin müsaderesine ilişkin bölümünde; “uyuşturucu maddelerin” ibaresinden sonra “ve İstanbul Polis Kriminal Laboratuvarınca alınan şahit numunelerin” ibaresinin eklenmesi ve “54” ibaresi çıkarılarak, yerine “54/4” ibaresinin, yazılması,  Suretiyle, hükümlerin DÜZELTİLEREK ONANMASINA, 26/01/2021 tarihinde oy birliği ile karar verildi."
}