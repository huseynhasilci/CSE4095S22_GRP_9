{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " İnfaz kurumuna veya tutukevine yasak eşya sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanıklar",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  Sanıkların, uyuşturucu maddeleri ...'den temin ettiklerini belirtmelerine karşın, ... hakkında atılı suçtan kamu adına kovuşurmaya yer olmadığına karar verilip kesinleştiğinin anlaşılması karşısında; uygulama yeri olmayan TCK.nın 297/4. maddesinin tertibi suretiyle eksik ceza tayini karşı temyiz olmadığından bozma nedeni yapılmamıştır.  Dosya içerisinde bulunan...Adli Tıp Kurumu 5. İhtisas Dairesi'nin 26.05.2014 tarihli Raporu'na göre; sanıkların kan ve idrarlarında tespit edilen \"clonazepam\" etken maddesinin \"Rivotril\" isimli yeşil reçeteye tabi ilacın içeriğinde bulunduğu ve mahkemece Sağlık Bakanlığı'na yazılan yazı cevabına göre \"Rivotril\" isimli ilacın Sağlık Bakanlığı'nca ruhsatlandırılmış yeşil reçeteye tabi bir ilaç olduğu anlaşılmakla, mahkemenin kabul ve uygulamasında bir isabetsizlik görülmediğinden tebliğnamedeki bozma düşüncesine iştirak edilmemiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin kovuşturma sonucunda oluşan inanç ve takdirine, suçların oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanık ... ve sanık ...'ın suçların sübutuna, usul ve yasaya aykırı kararlar verildiğine yönelik yerinde görülmeyen temyiz itirazlarının reddiyle hükümlerin ONANMASINA, 27.01.2021 gününde oybirliğiyle karar verildi."
}