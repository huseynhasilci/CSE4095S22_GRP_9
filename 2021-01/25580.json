{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " 6136 sayılı Yasaya aykırılık, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  1- Sanık hakkında 6136 sayılı Kanuna muhalefet suçu bakımından yapılan incelemede:  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre sanık müdafinin eksik incelemeye yönelik temyiz itirazları yerinde görülmediğinden reddiyle hükmün ONANMASINA,  2- Sanık hakkında kamu görevlisine görevinden dolayı hakaret suçu bakımından yapılan incelemede:  6352 sayılı Yasayla yapılan değişiklik öncesi ve suç tarihinde yürürlükte olan 5237 sayılı TCK'nın rüşveti tanımlayan 252/3. maddesinde \"rüşvet, bir kamu görevlisinin, görevinin gereklerine aykırı olarak bir işi yapması veya yapmaması için kişiyle vardığı anlaşma çerçevesinde bir yarar sağlamasıdır\" denilerek sadece nitelikli rüşvete yer verilmesi, kamu görevlisinin yapması gereken işi yapması ya da yapmaması gereken işi yapmaması için yarar sağlanmasının veya kişilerin bu şekildeki iş için kamu görevlisine çıkar temin etmelerinin rüşvet tanımından çıkarılması, bu düzenlemeye göre görevin gereklerine aykırı olarak bir işin yapılması veya yapılmaması için rüşvet teklifinde bulunulması durumunda, eylemin, suçun icra hareketleri başlamış olacağından rüşvet vermeye teşebbüs, haklı bir hususun temini için rüşvet önerilmesi halinde ise kamu görevlisinin şeref ve saygınlığına saldırı niteliğinde kabul edilerek aynı Yasanın 125/3. maddesinde düzenlenen kamu görevlisine hakaret suçunu oluşturabileceği; olay gecesi sanık tarafından kullanılan aracın kolluk ekiplerince durdurularak arandığı, ruhsatsız bir silahın ele geçirildiği, sanığın görevli polis memurlarına 10.04.2012 tarihli olay yeri tespit tutanağı içeriğine göre “ben düşman sahibiyim, bu silahı görmeyin, ben işimden olurum,size para vereyim beni bırakın” şeklinde beyanlarda bulunduğu, mahkeme huzurunda ifadesi alınan zabıt mümzii polislerin tutanağı tekrar ederek sanığın kendilerine \"aramızda halledelim, para verelim; beni götürmeyin ne gerekiyorsa onu yaparız\" şeklinde beyanları olduğunu belirttikleri anlaşılmasına göre sanığın subut bulan rüşvet vermeye teşebbüs suçundan mahkumiyeti yerine vasıfta hataya düşülerek yazılı şekilde hüküm kurulması,  Bozmayı gerektirmiş, sanık müdafinin temyiz itirazları bu itibarla yerinde görülmüş olduğundan hükmün  bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince CMUK.nın 326/son maddesinden doğan kazanılmış hakları saklı kalmak üzere BOZULMASINA, 14.01.2021 gününde oybirliğiyle karar verildi."
}