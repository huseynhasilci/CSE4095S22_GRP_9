{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Sanığın 5237 sayılı TCK'nin 86/1, 86/3-e, 87/1-son ve 29/1. maddeleri gereğince verilen “3 yıl 9 ay hapis cezası”ndan TCK'nin 62/1. maddesi gereğince (1/6) oranında indirim yapılırken, cezasının “3 yıl 1 ay 15 gün hapis cezası” olarak belirlenmesine ilişkin mahkemenin kabul ve uygulamasında bir isabetsizlik bulunmadığından,  Sanık hakkında kasten yaralama suçundan hüküm kurulurken, 5237 sayılı TCK'nin 86/1. maddesine göre temel cezanın belirlenmesinin ardından, artırım maddesi olan TCK'nin 86/3-e ve 87/1-c maddelerinin ayrı ayrı, denetime imkan verecek şekilde uygulanması, cezanın 5 yılın altında kalması halinde TCK'nin 87/1-son maddesi gereğince 5 yıla çıkartılması gerekirken; yazılı şekilde doğrudan 5 yıl hapse çıkarılmak suretiyle uygulama yapılarak 5237 sayılı TCK'nin 61. maddesine aykırı davranılması sonuca etkili olmadığından,  Müştekide neticesi sebebiyle ağırlaşmış yaralama niteliğindeki \"yüzde sabit iz\" in basit tıbbi müdahale giderilmesinin mümkün bulunmadığı gözetilip, sanığa verilen temel cezanın \"TCK'nin 86/1. maddesi\" gereğince tayin olunması gerekirken uygulama maddesinin \"TCK'nin 86/2. maddesi\" olarak belirtilmesi ve yine hükmün ilk fıkrasında uygulama maddesi olarak, 5237 sayılı \"TCK'nin 87/1-c maddesi\" yerine \"TCK'nin 87/1-d maddesinin\" gösterilmesi mahallinde düzeltilebilir maddi yazım hataları olarak kabul edildiğinden, tebliğnamenin bozma düşüncelerine iştirak edilmemiştir.  Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas, 2015/85 Karar sayılı kararı ile TCK'nin 53. maddesindeki bazı ibareler iptal edilmiş ise de; bu husus infaz aşamasında dikkate alınabileceğinden bu husus bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafiinin yerinde görülmeyen temyiz sebeplerinin reddiyle hükmün isteme aykırı olarak ONANMASINA, 26.01.2021 gününde oy birliğiyle karar verildi."
}