{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 52/2, 52/4, 53. maddeleri gereğince mahkûmiyet    Dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü:  Sanığın Çiğli ilçesinde bulunan bir daire için satılık ilanı veren emlak bürosunu arayıp kendisini emlakçı olarak tanıttığı ve daireye müşteri bulduğunu söyleyip dairenin anahtarı ile tapu fotokopisini aldığı, daha sonra dairenin bulunduğu bölgede emlakçılık yapan temyiz dışı sanık ...'a giderek teyzesine ait bir daireyi acil satmak istediklerini söylediği, ...'a bir daire almak istediğini söyleyen şikayetçi ...'a daireyi gösterdikleri, sanığın çok uygun fiyata verdiğini söyleyip şikayetçiyi ikna ettiği ve sanık ile şikayetçi arasında emlak satış sözleşmesi düzenlendiği, sanığın şikayetçiden kaparo olarak 4.700 TL ve tapu masrafı olarak da 1.500 TL aldığı, tapu müdürlüğünde buluşmayı kararlaştırdıkları, ancak sanığa bir daha ulaşılamadığı iddia edilen olayda; sanık savunmaları, şikayetçi, tanık beyanları, uzlaştırmanın sağlanamadığına dair rapor ve tüm dosya kapsamına göre; sanığın üzerine atılı dolandırıcılık suçunu işlediği sabit olmakla, bu gerekçelere dayanan mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin bir nedene dayanmayan temyiz itirazlarının reddiyle, hükmün ONANMASINA, 14/01/2021 tarihinde oy birliğiyle karar verildi."
}