{
    "Dairesi": "12.Ceza Dairesi",
    "Mahkemesi": "",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 182, 184, 185, 186, 223, 253) (5237 S. K. m. 66, 67, 73, 134)  Görüntü veya seslerin ifşa edilmesi suretiyle özel hayatın gizliliğini ihlal suçundan suça sürüklenen çocuğun beraatine ilişkin hüküm, mahalli Cumhuriyet savcısı ve katılan vekili tarafından temyiz edilmekle, dosya incelenerek gereği düşünüldü:  Suça sürüklenen çocuk ...’ye isnat edilen eylem, TCK'nın 134/2. madde ve fıkrasında özel hayatın gizliliğini ihlal başlığı altında yaptırıma bağlanmış olup, zamanaşımını kesen en son işlem olan 15-18 yaş grubundaki suça sürüklenen çocuğun sorgu ve savunmasının alındığı 17.09.2015 tarihinden itibaren TCK’nın 66/1-e, 66/2, 67. maddeleri gereğince tespit edilen 5 yıl 4 aylık asli dava zamanaşımı süresinin, 13.01.2021 olan temyiz inceleme tarihinde dolmadığı belirlenerek yapılan incelemede:  Yapılan yargılamaya, incelenen dosya kapsamına göre, mahalli Cumhuriyet savcısının ve katılan vekilinin sair temyiz itirazlarının reddine, ancak;  1- Suça sürüklenen çocuk tarafından, mağdurun rızası dahilinde 14.02.2014 tarihinde çekilen fotoğrafların, mağdurla mağdurun eşi arasındaki boşanma davasına 28.03.2014 tarihinde sunulması ve suça sürüklenen çocuk hakkında görüntü veya seslerin kayda alınması suretiyle özel hayatın gizliliğini ihlal değil, görüntü veya seslerin ifşa edilmesi suretiyle özel hayatın gizliliğini ihlal suçundan dava açılmış olması karşısında, dosyada mevcut delil durumuna göre, “28.03.2014” olan suçun işlendiği tarihin, gerekçeli karar başlığına, beraat kararı verilmesi nedeniyle yazılması zorunluluğu da bulunmadığı halde, “2014-Şubat ayı” olarak yanlış yazılması suretiyle CMK'nın 232/2-c madde, fıkra ve bendine uyulmaması,  2- Kayden 05.05.1997 doğumlu suça sürüklenen çocuğun 05.05.2015 tarihinde onsekiz yaşını doldurduğu gözetilmeden, CMK’nın 182, 184 ve 186. maddeleri uyarınca verilmiş ayrı bir “kapalılık kararı” da bulunmadığı halde, duruşmanın 17.09.2015 tarihli birinci, 24.11.2015 tarihli ikinci ve hükmün tefhim edildiği 04.02.2016 tarihli üçüncü oturumlarının açık yerine kapalı yapılması suretiyle CMK’nın 182 ve 185. maddelerine uyulmaması,  3- Kabul ve uygulamaya göre de:  a) Mağdur ... vekilinin, mağdurun resmi nikahlı eşi ..., suça sürüklenen çocuk ..., tanıklar ... ve... ile ilgili olarak verdiği 25.02.2015 havale tarihli şikayet dilekçesi üzerine başlatılan adli soruşturma sonunda, yaş küçüklüğü nedeniyle soruşturma dosyası tefrik edilen suça sürüklenen çocuk hakkındaki 17.04.2015 tarihli iddianamede yer alan anlatıma ve dosya kapsamına göre, suça sürüklenen çocuk ...’nin, sevgililer günü olarak bilinen 14 Şubat günü, arkadaşı olan tanık ... ile beraber yemek yedikleri lokantada, mağdur ... ve mağdurla aynı masada oturan erkek arkadaşı ... tarafından talep edilmesi üzerine, kendi kameralı cep telefonu ile mağdurla mağdurun erkek arkadaşı arasındaki ilişkinin varlığını ve boyutunu gösteren özel fotoğraflarını onların rızaları dahilinde çekip, bluetooth sistemi aracılığıyla mağdurun erkek arkadaşına gönderdiği bu fotoğrafları, cep telefonundan silmeyip, bir müddet sonra, arızalanan cep telefonunu tamir etmesi için, mağdurun resmi nikahlı eşi ...’nın aile dostu olan tanık...’ye teslim ettiği, tanık...’nin, cep telefonundaki fotoğrafları yedeklediği esnada, mağdurla mağdurun erkek arkadaşının görüntülerini görüp, suça sürüklenen çocuktan, mağdurun resmi nikahlı eşine vermek amacıyla, bu görüntülerin kopyasını alıp alamayacağını sorduğu, suça sürüklenen çocuğun alabileceğini söylemesi üzerine, tanık...’nin suça sürüklenen çocuğun cep telefonundan kopyasını alıp, mağdurun resmi nikahlı eşine verdiği söz konusu görüntülerin, mağdurun resmi nikahlı eşi tarafından açılan 28.03.2014 tarihli boşanma davasına, mağdurun sadakat yükümlülüğünü ihlal ettiğinin delili olarak sunulduğu iddiasına konu olayda;  Mağdurla mağdurun eşi arasındaki boşanma davasına ilişkin Antalya 7. Aile Mahkemesinin 2014/249 esasına kayıtlı dava dosyasının onaylı bir örneği temin edilip incelenerek, TCK’nın 134/2. madde ve fıkrasındaki görüntü veya seslerin ifşa edilmesi suretiyle özel hayatın gizliliğini ihlal suçunun aynı Kanunun 139/1. madde ve fıkrası uyarınca soruşturulmasının ve kovuşturulmasının şikayete tabi olması nedeniyle mağdurun şikayete konu görüntülerin suça sürüklenen çocuğun izni ve tanık...’nin aracılığıyla resmi nikahlı eşine verilmesini hangi tarihte öğrendiği, fiili ve failini ve/veya fiilleri ve faillerini öğrendiği tarihten itibaren TCK'nın 73/1. madde ve fıkrasında öngörülen 6 aylık sürede şikayetçi olup olmadığı tespit edilip, şikayetin süresinde olduğunun belirlenmesi halinde, 5560 sayılı Kanunun 24. maddesi ile değişik CMK'nın 253/1-a madde, fıkra ve bendi gereğince uzlaşma kapsamında olan suçtan dolayı CMK'nın 253. maddesi uyarınca uzlaştırma işlemleri gerçekleştirildikten sonra, suça sürüklenen çocuğun hukuki durumunun takdir ve tayini gerekirken, eksik incelemeye ve yetersiz gerekçelere dayalı olarak, yazılı şekilde beraat kararı verilmesi,  b) Beraat eden ve kendisini vekil ile temsil ettiren suça sürüklenen çocuk yararına karar tarihinde yürürlükte bulunan Avukatlık Asgari Ücret Tarifesi gereğince hükmedilen maktu vekalet ücretinin, devlet hazinesinden alınmasına karar verilmesi gerektiği gözetilmeden, katılandan alınmasına karar verilmesi,  Kanuna aykırı olup, mahalli Cumhuriyet savcısının ve katılan vekilinin temyiz itirazları bu itibarla yerinde görüldüğünden, hükmün bu nedenlerle 5320 sayılı Kanun’un 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme aykırı olarak BOZULMASINA, 13.01.2021 tarihinde oybirliği ile karar verildi. (¤¤)  "
}