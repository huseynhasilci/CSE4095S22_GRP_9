{
    "Dairesi": "11.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Lüleburgaz 1. Asliye Hukuk Mahkemesi'nce verilen 10.07.2018 gün ve 2018/298 - 2018/505 sayılı kararı bozan Daire'nin 04.12.2019 gün ve 2018/3380 -2019/5428 sayılı kararı aleyhinde davacı vekili tarafından karar düzeltilmesi isteğinde bulunulmuş ve karar düzeltme dilekçesinin süresi içinde verildiği de anlaşılmış olmakla, bazı noksanlıkların ikmali için mahalline gönderilen dosyanın eksikliklerin giderilmesinden sonra gönderildiği anlaşılmakla, dosya için düzenlenen rapor dinlenildikten ve yine dosya içerisindeki dilekçe, layihalar, duruşma tutanakları ve tüm belgeler okunup, incelendikten sonra gereği konuşulup düşünüldü:  Davacı vekili, bayilik sözleşmesi nedeniyle alım taahhüdünün yerine getirilmemesinden doğan cezai şart alacağının davalılardan tahsiline karar verilmesini talep ve dava etmiştir.  Davalılar vekili, davanın reddini istemiştir.  Mahkemece, bozmaya uyularak yapılan yargılama sonunda davanın kısmen kabulüne kısmen reddine dair verilen kararın taraf vekilleri tarafından temyiz edilmesi üzerine karar Yargıtay (Kapatılan) 19. Hukuk Dairesi'nce gerekçe ve hüküm çelişkisi nedeniyle bozulmuştur.  Davacı vekili, bu kez karar düzeltme isteminde bulunmuştur.  Yargıtay ilamında benimsenen gerektirici sebeplere göre, davacı vekilinin HUMK 440. maddesinde sayılan hallerden hiçbirini ihtiva etmeyen karar düzeltme isteğinin reddi gerekir.  SONUÇ: Yukarıda açıklanan nedenlerden dolayı, davacı vekilinin karar düzeltme isteğinin HUMK 442. maddesi gereğince REDDİNE, aşağıda yazılı bakiye 10,30 TL karar düzeltme harcının ve 3506 sayılı Yasa ile değiştirilen HUMK 442/3. maddesi hükmü uyarınca takdiren 520,95 TL para cezasının karar düzeltilmesini isteyen davacıdan alınarak Hazine'ye gelir kaydedilmesine, 27.01.2021 tarihinde oybirliğiyle karar verildi."
}