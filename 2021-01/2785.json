{
    "Dairesi": "23.Hukuk Dairesi",
    "Mahkemesi": "Ticaret Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki kooperatif üyeliğinin tespiti davasının yapılan yargılaması sonunda ilamda yazılı nedenlerden dolayı davanın reddine yönelik verilen hükmün süresi içinde davacı vekilince temyiz edilmesi üzerine dosya incelendi, gereği konuşulup düşünüldü.   Davacı vekili, müvekkilinin 01.09.2007 tarihinde yönetim kurulu tarafından kooperatif üyeliğinden ihraç edildiğini, ihraç kararının iptali talepli dava açtığını ve kararın reddedilerek kesinleştiğini, taşınmazı malik sıfatıyla kullandığını, yeni ihraç kararının tebliğ edilmediğini ileri sürerek üyeliğin tspitini talep ve dava etmiştir.  Davalı vekili, davacı hakkında verilen ihraç kararının kesinleştiğini savunarak açılan davanın reddini istemiştir.  Mahkemece, iddia, savunma ve dosya kapsamına göre; davacı tarafından Bakırköy 1.Asliye Ticaret Mahkemesi’nin 2007/68 E. 2007/184 K. açılan ihraç kararına yönelik davanın reddine karar verilerek kesinleştiği, kooperatifin 03.07.2011 tarihinde yapılan 2006-2010 dönemine ait olağan genel kurul toplantısında davacının üyeliğinin tartışılmadığı, yeni bir ihraç kararı alınmadığı, davacının üyeliğinin devam etmediği gerekçesiyle açılan davanın reddine karar verilmiştir.  Kararı, davacı vekili temyiz etmiştir.  Dosyadaki yazılara, kararın dayandığı delillerle gerektirici sebeplere, delillerin takdirinde bir isabetsizlik bulunmamasına göre davacı vekilinin temyiz itirazları yerinde görülmemiştir.  SONUÇ: Yukarıda açıklanan nedenlerle davacı vekilinin tüm temyiz itirazlarının reddiyle usul ve kanuna uygun bulunan hükmün ONANMASINA, aşağıda yazılı onama harcının temyiz edenden alınmasına, kararın tebliğinden itibaren 15 gün içerisinde karar düzeltme yolu açık olmak üzere, 18.01.2021 tarihinde oy birliğiyle karar verildi."
}