{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Vergi Usul Kanununa muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    1-Çorlu Cumhuriyet Başsavcılığı’nın 14/02/2013 tarih, 2013/458 esas nolu iddianamesinde, aynı belgelerle ilgili Çorlu 2. Asliye Ceza Mahkemesi'ne Özel Belgede Sahtecilik suçundan da şüpheli hakkında kamu davası açıldığının belirtilmesi karşısında, Çorlu 2. Asliye Ceza Mahkemesine açılan dava akıbeti araştırılarak sanık hakkında aynı eylemle ilgili mükerrer dava olup olmadığı hususunun araştırılması gerektiğinin gözetilmemesi,  2-Sanık hakkında Ergün Keskin adına 2009 takvim yılında bir adet, 2010 takvim yılında beş adet sahte gider pusulası düzenlediği iddiasıyla açılan kamu davasında, sanığın savunmasında gider pusulalarının gerçek alışverişlere dayandığını beyan ederek suçlamaları kabul etmemesi karşısında, maddi gerçeğin kuşkuya yer bırakmayacak şekilde tespiti bakımından; suça konu gider pusulaları adına düzenlenen Ergün Keskin’in savunma doğrultusunda tanık sıfatıyla dinlenmesi ve adı geçenin suç tarihlerinde aracının bulunup bulunmadığı, hurda satışı yapıp yapmadığı konusunda kolluk marifetiyle araştırma yaptırılıp sonucuna göre tüm deliller birlikte tartışılarak sanığın hukuki durumunun belirlenmesi gerekirken, eksik araştırma ve inceleme ile hüküm kurulması,  3-Kabule göre de;  a)Sanığın 2010 takvim yılında birden fazla sahte gider pusulası düzenlediği iddia ve kabul olunduğu halde TCK'nin 43. maddesi uyarınca zincirleme suç hükümleri uygulanmayarak eksik ceza tayini yasaya aykırı, b)5237 sayılı TCK’nin 53. maddesine ilişkin uygulamanın Anayasa Mahkemesi'nin 08.10.2015 tarih, 2014/140 Esas ve 2015/85 Karar sayılı iptal kararı ile birlikte yeniden değerlendirilmesinde zorunluluk bulunması,  Bozmayı gerektirmiş, sanık müdafinin temyiz nedenleri bu itibarla yerinde görüldüğünden, 5320 sayılı Kanun’un 8/1. maddesi gereğince uygulanması gereken 1412 sayılı CMUK'nin 321. maddesi uyarınca hükümlerin BOZULMASINA, ceza miktarı itibarıyla sanığın kazanılmış hakkının saklı tutulmasına, 21.01.2021 tarihinde oy birliği ile karar verildi."
}