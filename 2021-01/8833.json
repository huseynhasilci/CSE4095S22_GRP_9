{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ANKARA 5. Ağır Ceza Mahkemesi   Hüküm : Mahkumiyet (her iki sanık hakkında)    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemlerin sanıklar tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemlere uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1)Hükümden sonra 24.11.2015 tarih ve 29542 sayılı Resmi Gazete'de yayımlanarak yürürlüğe giren Anayasa Mahkemesinin 08.10.2015 tarihli 2014/140 esas ve 2015/85 sayılı kararı ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanunla yapılan değişiklikler nedeniyle, bu maddenin uygulanması açısından sanıkların durumlarının yeniden belirlenmesinde zorunluluk bulunması,  2)Ankara Cumhuriyet Başsavcılığı Adli Emanetinin 2014/11949 sırasında kayıtlı “1 adet sarı siyah çizgili poşet,2 adet gazete kağıdı parçası, 49 adet küçük kilitli şeffaf poşet,1 adet kitap kağıdı parçasının” dosyada delil olarak saklanılmasına karar verilmesi gerektiği halde imhasına karar verilmesi,  3)Ankara Adli Tıp Grup Başkanlığı'nca suça konu uyuşturucu maddelerden alınan tanık numunelerin de müsadere edilmesi gerektiğinin gözetilmemesi,  Bozmayı gerektirmiş, sanıklar müdafiinin temyiz itirazları bu nedenlerle yerinde görülmüş olduğundan, 1412 sayılı CMUK'nun 321. maddesi gereğince hükümlerin BOZULMASINA; ancak bu aykırılıkların yeniden duruşma yapılmaksızın aynı Kanun'un 322. maddesi gereğince düzeltilmesi mümkün bulunduğundan;  1)TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine “Anayasa Mahkemesinin 08.10.2015 tarihli iptal kararından sonra oluşan durumuna göre, sanıklar hakkında 7242 sayılı Kanunun 10. maddesi ile değişik TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına” ibaresinin eklenmesi,  2)Hüküm fıkrasındaki imhaya ilişkin bölümün çıkarılması ve yerine “Ankara Cumhuriyet Başsavcılığı Adli Emanetinin 2014/11949 sırasında kayıtlı “1 adet sarı siyah çizgili poşet,2 adet gazete kağıdı parçası,49 adet küçük kilitli şeffaf poşet,1 adet kitap kağıdı parçasının” dosyada delil olarak saklanılmasına” ibaresinin eklenmesi,  3)Hüküm fıkrasının müsadereye ilişkin kısmına ''49.720 Gram Hint Keneviri Bitki Kırıntısının'' ibaresinden sonra gelmek üzere \"ve Ankara Adli Tıp Grup Başkanlığı'nca suç konusu uyuşturucu maddelerden alınan tanık numunelerin\" ibaresinin eklenmesi,  Suretiyle, hükümlerin DÜZELTİLEREK ONANMASINA, 20.01.2021 tarihinde oybirliğiyle karar verildi."
}