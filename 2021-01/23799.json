{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Red  Gereği görüşülüp düşünüldü:  1- 5237 sayılı TCK.nın 234/3. maddesinde düzenlenen çocuğun kaçırılması ve alıkonulması suçunda on sekiz yaşını bitirmeyen çocuğun annesi ile babasının çocuk üzerinde sahip oldukları velayet haklarının koruma altına alınması nedeniyle atılı suçun mağdurunun anne ile baba olması ve her ikisine de hükmün usulüne uygun tefhim edilmesine rağmen hükmü temyiz etmemeleri karşısında, çocuğa yaş küçüklüğü nedeniyle tayin edilen vekilin hükmü temyize hakkı bulunmadığından, vaki temyiz isteminin 5320 sayılı Kanunun 8/1. maddesi gözetilerek 1412 sayılı CMUK'nın 317. maddesi uyarınca REDDİNE,  2- Üst Cumhuriyet Savcısının temyizine gelince:  Sanık hakkında aynı olay ile ilgili olarak aynı mağdureye ve katılanlara yönelik eylemi nedeniyle cinsel istismar ve tehdit suçlarından ... C.Başsavcılığının 07.07.2014 tarihli iddianamesiyle \"cinsel istismar ve tehdit\" suçlarından ... Ağır Ceza Mahkemesi'ne dava açıldığının dosya içindeki iddianame fotokopisinden anlaşıldığı incelenmekte olan dosyanın iddianame tarihinin 28.08.2014 olup aynı olay ve aynı tarafları kapsamakla birlikte \"Cebir, tehdit veya hile kullanarak cinsel amaçla kişiyi hürriyetinden yoksun kılma\" suçuna ilişkin olduğu saptanmakla, birbirinden farklı suçlar olup CMK'nın 223/7. maddesinde düzenlenen şartların oluşmadığı gözetilmeden, yargılamaya devamla davanın esası hakkında bir karar verilmesi gerekirken yazılı şekilde hüküm kurulması,  Yasaya aykırı, Üst Cumhuriyet Savcısının temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nun 321. maddesi gereğince BOZULMASINA, 13.01.2021 gününde oybirliğiyle karar verildi."
}