{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Kamu davasının zamanaşımı nedeniyle düşmesine, müsadere    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  Sanık hakkında açılan kamu davasının yapılan yargılaması neticesinde, 27.06.2012 tarihinde hükmün açıklanmasının geri bırakılmasına karar verildiği, bu kararın sanığın mahkemede bildirdiği son adresinde annesi Mehmet Hortum’a tebliğ edildiği, UYAP sorgulamasında sanığın Mehmet isminde bir annesinin olmadığının anlaşıldığı, buna göre sanığa yapılan tebligatın geçerli sayılamayacağı cihetle, 27.06.2012 tarihli hükme yönelik sanığın itiraz hakkı bulunduğundan sanığa usulüne uygun tebliğ edilmeyen hükmün henüz kesinleşmediği ve infaz yönüyle zamanaşımını durdurmadığı, mahkemece hükmün açıklanmasına dair 19.09.2019 tarihli kararın hukuki değerden yoksun olduğu, zamanaşımını kesen en son işlemin sanık hakkında kurulan 14.05.2008 tarihli ilk mahkumiyet hükmü olduğu, bu tarihten itibaren zamanaşımını kesen başkaca bir işlem yapılmadığından temyiz inceleme gününde 5237 sayılı TCK’nun 66/1-e maddesinde öngörülen 8 yıllık asli zamanaşımı süresi tamamlanmış olmakla;  İncelenen 10/07/2020 tarihli hükmün gerekçesinde sanığın eylemi 5607 sayılı Kanuna muhalefet suçunu oluşturduğu halde 4733 sayılı Kanuna muhalefet suçunu oluşturduğu ve suçtan zarar gören Tütün ve Alkol Piyasası Düzenleme Kurumu’na hükmün açıklanmasının geri bırakılması kararının tebliğ edilmemesi nedeniyle kararın kesinleşmediği, zamanaşımını kesen son işlem olan sanığın savunmasının alındığı 28/04/2008 tarihinden itibaren zamanaşımı süresinin dolması sebebiyle sanık hakkındaki kamu davasının düşürülmesine karar verilmiş ise de 14/05/2008 tarihinden itibaren hesaplandığında da zamanaşımı süresi dolduğundan bu husus sonuca etkili görülmeyerek bozma nedeni yapılmamıştır.  Yapılan duruşmaya, toplanan ve karar yerinde açıklanan delillere, gösterilen gerekçeye ve takdire göre katılan ... İdaresi vekilinin yerinde görülmeyen temyiz itirazlarının reddiyle hükmün ONANMASINA, 27.01.2021 tarihinde oy birliğiyle karar verildi."
}