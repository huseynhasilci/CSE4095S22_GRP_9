{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hizmet Nedeniyle Güveni Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Hizmet nedeniyle güveni kötüye kullanma suçundan sanıkların beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Sanıkların katılan şirkette depo satış tanıtım sorumlusu olarak çalıştıkları, şirketin alışveriş yaptığı başka bir firma tarafından gönderdiği ihtarnamede, şirketlerinin 416,00 TL nakit ödeme karşılığında satın aldıkları malları kendilerine gönderilmediğinin bildirilmesi üzerine, 19/10/2011 tarihinde şirketin Antalya şubesinde stok sayımı yaptıkları, sayım sonucu sanıkların sorumluluğunda olan toplam 28.392.18 kg alimünyum profil malzemenin depolarında olmadığını tespit edilip, iş akitlerinin de feshedildiği, bu şekilde sanıkların hizmet nedeniyle güveni kötüye kullanma suçunu işledikleri iddia edilen olayda; sanıkların aşamalardaki savunmalarında 24/09/2010 tarihi itibariyle de çalışmalarına son verildiğini, stok sayımının ise 19/10/2010 tarihinde yapıldığını, üzerlerine atılı suçu işlemediklerini belirtmeleri,alınan bilirkişi heyeti raporunda; katılan firmanın muhasebe sisteminin incelenmesinde stok kartlarının istendiği zaman değişiklik yapılabilmesi ve Antalya Şube'ye sevkedilen mallarla ilgili sevk irsaliyesi sunulmaması, katılanın 2010 yılı defterlerinin genel kabul görmüş muhasebe usul ve esaslarına ve mevzuata uygun olarak tutulmadığı, Ticaret Kanunu'nun 82. maddesi uyarınca birbirini teyit etmediği, Ticaret Kanunu'nun 85. maddesi uyarınca sahibi lehine delil teşkil etmediği kanaati hasıl olduğu, Antalya Şubesi'nde stok sayım sonucu toplam 28.392,18 kg alüminyum profil malzemenin 197 sayım ve tesellüm noksanları hesabına kaydedildiği, sanıklar ... ve ...'nın 4857 Sayılı İş Kanunu'nun 25. maddesi uyarınca ahlak ve iyi niyet kurallarına aykırı hareket nedeniyle 25/09/2010 tarihinde sona ermesinden sonra, yaklaşık 25 gün sonra yani 19/10/2010 tarihinde yapılmış olan stok sayımındaki eksik malzeme tespit edildiği yönünde görüş ve kanaatin bildirilmesi, tanıkların beyanları ve dosya kapsamı birlikte değerlendirildiğinde; hizmet nedeniyle güveni kötüye kullanma suçunun sanıklar tarafından işlendiği sabit olmadığı gerekçesine dayanan mahkemenin kabulünde bir isabetsizlik görülmemiştir.  Yapılan yargılama sonunda, yüklenen suçun sanıklar tarafından işlendiği sabit olmadığı gerekçe gösterilerek mahkemece kabul ve takdir kılınmış olduğundan, katılan vekilinin, beraat hükmünün kanuna aykırı olduğuna, eylemin suç teşkil ettiğine, hatalı değerlendirme yapıldığına ilişkin temyiz itirazlarının reddiyle hükümlerin ONANMASINA, 25/01/2021 tarihinde oybirliğiyle karar verildi."
}