{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 85/1, 22/3, 62/1, 53/6, 63/1. maddeleri gereği mahkumiyet    Taksirle öldürme suçundan sanığın mahkumiyetine ilişkin hüküm, sanık müdafii ve katılanlar vekili tarafından temyiz edilmekle, dosya incelenerek gereği düşünüldü:  Olay yerinde görevli üç aracın tepe lambalarının ve dörtlülerinin yanık halde bulunduğu, daha önce meydana gelmiş çift taraflı, yaralamalı trafik kazasından dolayı araç kurtarma çalışması yapmakta olan kolluk görevlilerince el fenerleriyle ikazda bulunularak ve üzerinde flaşörlü ışık sistemine sahip uyarı veren lambalar bulunan dubalarla ikiye ayrılarak, trafiğin sağ şeritten kontrol şekilde akışının sağlandığı, meskun mahal dışı, eğimli asfalt kaplama karayolunda seyreden 1,47 promil alkollü sanığın idaresindeki otomobille, olay yerine geldiğinde dubaların bittiği yerden, kontrolsüzce sol şeride manevra yaptığı esnada, aracının sol ön köşe kısımlarıyla, araç kurtarma işlemi yapan oto kurtarıcının operatörü yaya İsmail'e çarpmasıyla, sanığın tam kusuruyla, bir kişinin ölümüne sebebiyet verdiği olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine incelenen dosya kapsamına göre sanık müdafinin ceza miktarına, katılanlar vekilinin olası kast hükümlerinin uygulanması gerektiğine ilişkin temyiz itirazlarının reddi ile hükmün isteme uygun olarak ONANMASINA, 26/01/2021 tarihinde oy birliğiyle karar verildi."
}