{
    "Dairesi": "8.Hukuk Dairesi",
    "Mahkemesi": "",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (7201 S. K. m. 10, 21)   Dava ve Karar: Yargıtay 1. Hukuk Dairesine ait 21.12.2017 tarihli ve 2015/13636 Esas, 2017/7545 Karar sayılı geri çevirme kararı ile; Mahkemenin gerekçeli kararı ile davacı yanın temyiz dilekçesinin tebliğinin davalılardan ...’ın mernis adresine yapıldığı, aynı adreste mukim ... Hastanesi Vakfı tarafından verilen 07.09.2015 havale tarihli dilekçe içeriğine göre, sözkonusu tebligatın hastane sekreterliğine yapıldığının zira tebligat yapılmak istenilen davalı ...’ın vakfın bünyesindeki hastanede 21.07.2015 tarihinden itibaren akliye servisinde “kronik şizofreni” tanısıyla takip ve tedavi edildiğinin belirtildiği anlaşılmakla davalı ...’ın belirtilen durumu nedeniyle kısıtlanarak kendisine vasi tayin edilip edilmediğinin araştırılması, davalıya vasi atandığının tespiti halinde mahkemenin gerekçeli kararının ve davacı yanın temyiz dilekçesinin vasiye tebliği ve temyiz süresinin beklenilmesi, vasi atanmadığının tespiti halinde adı geçen hastanenin beyanı da gözetilmek suretiyle davalı ...’a vasi atanması hususunda gerekli işlemlerin yapılması istenmiş ise de; davacı Banka vekilinin 09.03.2018 tarihli dilekçesi ile davalı ... yönünden davanın atiye bırakıldığının beyan edilmesi üzerine geri çevirme kararının gereğinin yerine getirilmeden, dosyanın işlemsiz olarak temyiz incelemesi için Daireye gönderildiği anlaşıldığından,  Bu kez bizzat hakim denetiminde gerekli dikkat ve özenin gösterilerek yeni bir iade kararına mahal verilmeden;  1.Mahkemenin gerekçeli kararı ile davacı yanın temyiz dilekçesinin tebliğinin davalılardan ...’ın mernis adresine yapıldığı, aynı adreste mukim ... Hastanesi Vakfı tarafından verilen 07.09.2015 havale tarihli dilekçe içeriğine göre, sözkonusu tebligatın hastane sekreterliğine yapıldığının zira tebligat yapılmak istenilen davalı ...’ın vakfın bünyesindeki hastanede 21.07.2015 tarihinden itibaren akliye servisinde “kronik şizofreni” tanısıyla takip ve tedavi edildiğinin belirtildiği anlaşılmakla davalı ...’ın belirtilen durumu nedeniyle kısıtlanarak kendisine vasi tayin edilip edilmediğinin araştırılması, davalıya vasi atandığının tespiti halinde mahkemenin gerekçeli kararının ve davacı yanın temyiz dilekçesinin vasiye tebliği ve temyiz süresinin beklenilmesi, vasi atanmadığının tespiti halinde adı geçen hastanenin beyanı da gözetilmek suretiyle davalı ...’a vasi atanması hususunda gerekli işlemlerin yapılması,  2. Tebligat Kanunu'nun 10. maddesi gereği tebligat ilk olarak şahsa bilinen en son adresinde yapılır, bilinen son adresin tebligata elverişli olmadığının anlaşılması veya tebligat yapılamaması halinde muhatabın adres kayıt sisteminde bulunan yerleşim yeri adresi bilinen en son adresi kabul edilir ve tebligat buraya yapılır. Davalı ...’a yapılan karar tebliği, doğrudan doğruya mernis adresine Tebligat Kanunu'nun 21/2. maddesine göre yapılmış olup yerleşik Yargıtay kararları ve uygulama doğrultusunda bilinen son adresi mernis adresi dahi olsa mernis şerhi konulmaksızın bu adrese önce normal tebligat yapılması, tebligatın yapılamaması halinde ise mernis adresi olan bu yere Tebligat Kanunu'nun 21/2. maddesi gereği tebligat yapılması gerekmektedir. O halde; davalıya gerekçeli karar tebliğinin 7201 sayılı Tebligat Kanunu hükümlerine uygun olarak yapılmadığı, ancak anılan davalının 21.07.2017 tarihinde vefat ettiği anlaşıldığından, adı geçenin mirasçılık belgesinin temini ile gerekçeli kararın ve temyiz dilekçesinin davada taraf olarak yer almayan mirasçılarına 7201 sayılı Tebligat Kanunu hükümleri uyarınca yöntemine uygun biçimde tebliğ edilerek bu noksanlığın giderilmesi, usulüne uygun karar tebliğinden sonra temyiz süresinin beklenilmesi için dosyanın mahalline GERİ ÇEVRİLMESİNE, 28.01.2021 tarihinde oybirliği ile karar verildi. (¤¤)"
}