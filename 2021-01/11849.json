{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir.Ancak;  Müştekinin soruşturma aşamasında alınan kolluk ifadesinde, ikametinin yanındaki yalnızca arka kısmı kapalı olan ve kapısı da bulunmayan boş alanda biriktirdiği hurdaların çalındığını belirttiği ve kolluk tutanağında da müştekinin bu beyanı esas alınarak suça konu yerin boş alan olduğunun belirtildiği, dosya içerisinde olay yeri krokisinin bulunmadığı ve mahkemece de müştekinin kolluk ifadesi ile anılan kolluk tutanağı dikkate alınarak suçun açıktan hırsızlık olduğunun kabulü ile 5237 sayılı TCK’nın 141/1. maddesi uyarınca uygulama yapıldığı anlaşılmış ise de; müştekinin duruşmadaki beyanında, suça konu hurdaların bulunduğu bahçenin evinin bahçesi olduğunu, bu bahçenin etrafının duvarla çevrili olup kapısının da bulunduğunu, ancak arka tarafında duvar bulunmadığını ve oradan bahçeye giriş çıkışın mümkün olduğunu beyan etmesi, suça sürüklenen çocukların da suça konu hurdaları bahçe içinden aldıklarını belirtmeleri ve dosya içerisinde bulunan 29.01.2015 tarihli görüntü izleme ve tespit tutanağında suça konu hurdaların bulunduğu yere ilişkin bir tespit yapılmaması karşısında; suça konu hurdaların bulunduğu yerin binanın eklentisi olup olmadığı keşif yapılarak açıklığa kavuşturulduktan sonra suça konu yerin, evin eklentisi olması halinde suça sürüklenen çocukların eylemlerinin hırsızlık suçu bakımından suç tarihi itibariyle 5237 sayılı TCK’nın 142/2-h maddesinde tanımlanan suçu oluşturacağı, aksi halde aynı Kanun’un 141/1. maddesiyle uygulama yapılması gerektiği gözetilerek, bu yönde araştırma yapılıp sonucuna göre suça sürüklenen çocukların hukuki durumlarının değerlendirilmesi gerekirken eksik kovuşturma ile yazılı şekilde hükümler kurulması ve eylemin 5237 sayılı TCK’nın 141/1 maddesinde tanımlanan suçu oluşturduğunun anlaşılması durumunda 02.12.2016 tarihli Resmi Gazete’de yayımlanarak aynı tarihte yürürlüğe giren 6763 sayılı Kanun’un 34. maddesi ile değişik 5271 sayılı CMK’nın 253. maddesi ile yeniden düzenlenen uzlaşma hükümleri gereğince TCK’nın 141/1. maddesinde düzenlenen hırsızlık suçunun uzlaşma kapsamına alındığı nazara alınarak, uzlaştırma işlemi yapılıp sonucuna göre suça sürüklenen çocukların hukuki durumlarının değerlendirilmesinde zorunluluk bulunması,  Bozmayı gerektirmiş, suça sürüklenen çocuklar müdafiilerinin temyiz itirazları bu itibarla yerinde görülmüş olduğundan, hükümlerin bu sebeplerden dolayı BOZULMASINA, bozma sonrası suça sürüklenen çocuklar hakkında kurulacak hükümlerde 1412 sayılı CMUK’nın 326/son maddesinin gözetilmesine, 25/01/2021 gününde oybirliğiyle karar verildi."
}