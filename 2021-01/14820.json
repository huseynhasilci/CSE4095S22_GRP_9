{
    "Dairesi": "5.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Rüşvet verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Açıklanması geri bırakılan hükmün açıklanması suretiyle rüşvet vermeye teşebbüs suçundan mahkumiyet    Mahalli mahkemece verilen hüküm temyiz edilmekle dosya incelenerek gereği düşünüldü:  Hükümden önce 05/07/2012 tarihinde yürürlüğe giren 6352 sayılı Kanunun 87. maddesi ile TCK'nın 252. maddesinde yapılan değişiklikler karar yerinde tartışılıp değerlendirilmemiş ise de mahkemece TCK'nın 35. maddesi uyarınca yapılan indirim oranı dikkate alındığında, söz konusu değişikliklerin sanık lehine sonuç doğurmadığı gözetilerek yapılan incelemede;  Yapılan yargılamaya, toplanıp karar yerinde gösterilen delillere, mahkemenin soruşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine,  Ancak;  Sanık hakkında Dairemizin 24/11/2009 tarihli ve 2009/1008 Esas, 2009/13173 Karar sayılı ilamı ile bozulmasına karar verilen hükmün sadece sanık müdafi tarafından temyiz edildiği nazara alındığında, bozma kararı doğrultusunda hüküm kurulduktan sonra CMUK'nın 326/son maddesi gereğince ceza miktarı bakımından kazanılmış hak nazara alınarak infaz edilmesi gereken sonuç cezanın 6.000 TL adli para cezası olarak belirlenmesi ve buna bağlı olarak TCK'nın 53/1. maddesi uyarınca hak yoksunluğu uygulanmaması gerektiğinin gözetilmemesi,  Adli emanette muhafaza edilen rüşvet teklifine konu toplam 20 TL paranın, suçun işlenmesi için sağlanan maddi menfaat niteliğinde olması nedeniyle TCK'nın 55/1 yerine 54/1. maddesine göre müsaderesine karar verilmesi,  Kanuna aykırı, sanık müdafin temyiz itirazları bu itibarla yerinde görülmüş olduğundan hükmün 5320 sayılı Kanunun 8/1. maddesi de gözetilerek CMUK'nın 321. maddesi gereğince BOZULMASINA, ancak bu husus yeniden yargılamayı gerektirmediğinden CMUK'nın 322. maddesinin verdiği yetkiye dayanılarak hüküm fıkrasının 1 numaralı bendine 4. paragraftan sonra gelmek üzere ''CMUK'nın 326/son maddesi uyarınca kazanılmış hakkı saklı tutularak infaz edilmesi gereken sonuç cezanın 6.000 TL adli para cezası olarak belirlenmesine,'' ibaresinin eklenmesi ve aynı bendin 7. paragrafında yer alan TCK'nın 53/1. maddesinin uygulanmasına ilişkin kısmın hüküm fıkrasından tamamen çıkartılması, hüküm fıkrasının 2 numaralı bendinde yer alan \"TCK'nın 54/1\" ibaresinin \"TCK'nın 55/1\" olarak değiştirilmesi suretiyle sair yönleri usul ve kanuna uygun olan hükmün DÜZELTİLEREK ONANMASINA 26/01/2021 tarihinde oy birliğiyle karar verildi."
}