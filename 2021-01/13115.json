{
    "Dairesi": "5.Hukuk Dairesi",
    "Mahkemesi": "Sulh Hukuk Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki davanın yapılan duruşması sonunda kurulan hükmün Yargıtay'ca incelenmesi, davalı vekili tarafından istenilmekle, süresinde olduğu anlaşılan temyiz dilekçesinin kabulüne karar verildikten sonra dosya incelendi, gereği görüşülüp düşünüldü:   Dava dilekçesinde, davalının anataşınmazdaki kapıcı dairesine kendi işyerine ait malzemeleri koyarak ortak mülkiyete müdahale ettiğini, davalının bu hususta uyarılmasına rağmen müdahalesine devam ettiğini bu nedenle haksız müdahalenin sona erdirilmesini ve geriye dönük beş yıllık 1.500 TL ecrimisil bedelinin yasal faizi ile davalıdan tahsiline karar verilmesi istenilmiştir.  Mahkemece 01/06/2016 tarih ve 2015/1333 Esas, 2016/667 Karar sayılı karar ile davanın kabulüne karar verilmiş, davalı tarafın hükmü temyiz etmesi Yargıtay 20. H.D.'sinin 08/04/2019 tarih ve 2018/4438 Esas, 2019/2382 Karar sayılı kararı ile hükmün bozulmasına karar verilmiştir.  Mahkemece bozmaya uyularak yapılan yargılama neticesinde davanın kabulü ile, davalının ... Merkez ... Mahallesi ... ada ... parsel üzerinde bulunan ... Mah. ... sokak No: ... ... Apt isimli binanın kapıcı dairesine müdahalesinin men-i ile taşınmazın eski haline getirilmesine, karar verilmiş, hüküm davalı vekili tarafından temyiz edilmiştir.  Dosyadaki yazılara,kararın bozmaya uygun olmasına ve gerekleri yerine getirilerek davalının anataşınmazın ortak alanlarına yaptığı müdahalelerin tespiti ile eski hale getirilmesine karar verilmesinde bir isabetsizlik bulunmamasına göre, yerinde görülmeyen bütün temyiz itirazlarının reddi ile usule ve yasaya uygun olan hükmün ONANMASINA, davalıdan aşağıda kalan onama harcının alınmasına, peşin alınan temyize başvurma harcının Hazineye irad kaydedilmesine, 25/01/2021 gününde oybirliğiyle karar verildi."
}