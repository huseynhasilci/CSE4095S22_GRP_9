{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Mala zarar verme, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanık ..., katılan ...",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  A-) Sanık ... hakkında kişiyi hürriyetinden yoksun kılma ve mala zarar verme suçlarından kurulan hükümlere yönelik temyiz incelemesinde;  1-) Sanığın temyizine ilişkin yapılan incelemede;  Yokluğunda hükmolunan ve usulüne uygun 10.07.2014 tarihinde tebliğ edilen hükmü, CMUK'nın 310. maddesinde belirtilen bir haftalık yasal süreden sonra 17.11.2015 tarihinde temyiz eden sanığın temyiz isteminin 5320 sayılı Yasanın 8/1. maddesi uyarınca uygulanması gereken CMUK'nın 317. maddesi gereğince REDDİNE,  2-) Katılanın temyizine ilişkin yapılan incelemede;  a) Sanık ... hakkında kişiyi hürriyetinden yoksun kılma suçuna yönelik temyiz incelemesinde;  5271 sayılı CMK.nın 231/12. maddesi uyarınca hükmün açıklanmasının geri bırakılmasına ilişkin kararlar itiraza tabi olup temyiz yasa yoluna başvurulması olanaklı bulunmadığından, katılanın temyiz isteminin 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 317. maddesi gereğince REDDİNE, bu hususta Bakırköy 14. Ağır Ceza Mahkemesi tarafından bir karar verilmiş olmakla dosyanın mahalline İADESİNE,  b) Sanık ... hakkında mala zarar verme suçundan kurulan hükme yönelik temyiz incelemesinde;  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, katılanın, bir sebebe dayanmayan temyiz itirazının reddiyle hükmün ONANMASINA,  2-) Sanıklar ... ve ... hakkında kurulan hükümlere yönelik temyiz incelemesinde;  a) Sanıklar hakkında mala zarar verme suçundan kurulan hükümlere yönelik temyiz incelemesinde;  Mahkemece kanıtlar değerlendirilip gerektirici nedenleri açıklanmak suretiyle verilen beraat kararları usul ve yasaya uygun bulunduğundan, katılanın, bir sebebe dayanmayan temyiz itirazının reddiyle hükümlerin ONANMASINA,  b) Sanıklar hakkında kişiyi hürriyetinden yoksun kılma suçundan kurulan hükümlere yönelik temyiz incelemesinde ise;  Katılan ... ve tanık ...ın aşamalardaki birbiriyle uyumlu beyanlarından her iki sanığın, sanık ... ile beraber mağduru polis aracına herhangi bir yasal neden bulunmadan bindirerek yaklaşık 7.5 kilometre mesafede bir yere götürüp burada sanık ...'in mağdurun cep telefonlarına zarar vermesi akabinde olay yerinden ayrıldıkları olayda, sanıkların iştirak halinde kişiyi hürriyetinden yoksun kılma suçunu işlediklerinin anlaşılması karşısında, atılı suçtan cezalandırılmaları yerine yazılı şekilde beraatlerine karar verilmesi,  Yasaya aykırı, katılanın temyiz itirazı bu itibarla yerinde görülmüş olduğundan hükümlerin bu sebepten dolayı 5320 sayılı Yasanın 8/1. maddesi gereğince uygulanması gereken CMUK.nın 321. maddesi uyarınca BOZULMASINA, 28.01.2021 gününde oybirliğiyle karar verildi."
}