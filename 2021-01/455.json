{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK.’nın 157/1, 62/1, 52/2, 53. maddeleri gereğince mahkumiyet    Sanık hakkında dolandırıcılık suçundan hükmün açıklanmasının geri bırakılmasına ilişkin karar verildiği, denetim süresi içinde sanığın sürüde bulunan büyük veya küçük baş hayvan hakkında hırsızlık suçunu işlemesi üzerine dosya yeniden ele alınarak sanık hakkında dolandırıcılık suçundan verilen mahkumiyet hükmü sanık tarafından temyiz edilmekle, dosya incelenerek gereği düşünüldü;  Sanık hakkında daha önceden hükmün açıklanmasının geri bırakılması kararının verildiği ve denetim süresinde işlediği başka bir suçtan aldığı kesinleşmiş mahkumiyet hükmü nedeniyle 22/11/2010-01/10/2013 tarihleri arasında zamanaşımının durduğu gözetilerek yapılan incelemede;  Sanığın, katılanın ağabeyi tanık ...'ün arkadaşı olduğu, sanığın katılana Tüpraş Rafinerisinde faaliyet gösteren ... A.Ş.’ye güvenlik görevlisi olarak işe aldıracağını söylediği, katılandan 300 TL para istediği ve katılanında verdiği ancak katılanın bir süre beklemesine rağmen işe girmediği iddia edilen olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre sanığın yerinde görülmeyen sair temyiz itirazlarının reddine, ancak;  Sanık hakkında temel ceza tayini sırasında hürriyeti bağlayıcı ceza alt sınırdan belirlendiği halde yeterli ve yasal gerekçe gösterilmeksizin, aynı gerekçeyle adli para cezası tam gün sayısının asgari hadden uzaklaşılmak suretiyle tespit edilerek fazla ceza tayini,  Bozmayı gerektirmiş, sanığın temyiz itirazları bu nedenlerle yerinde görülmüş olduğundan, hükmün 5320 sayılı kanunun 8.maddesi uyarınca uygulanması gereken 1412 sayılı CMUK'nın 321.maddesi gereğince BOZULMASINA; fakat, bu aykırılığın yeniden yargılama yapılmaksızın aynı Kanun'un 322.maddesi uyarınca düzeltilmesi mümkün bulunduğundan; hüküm fıkrasından \"14 GÜN\" “11 GÜN” “220 TL” ibaresinin çıkartılarak \"5 GÜN\" “4 GÜN” “80TL” olarak değiştirilmesine karar verilmek suretiyle hükmün DÜZELTİLEREK ONANMASINA, 11/01/2021 tarihinde oybirliğiyle karar verildi."
}