{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Başkasına ait kimlik veya kimlik bilgilerinin kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Cumhuriyet Savcısı ve suça sürüklenen çocuk müdafii",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet     Gereği görüşülüp düşünüldü:  Suça sürüklenen çocuğun suç teşkil eden eyleminin birlikte gözaltına alındığı ...'un beyanı üzerine yapılan parmak izi incelemesiyle ortaya çıktığı nazara alınmadan şartları oluşmadığı halde TCK'nın 269/2. maddesi gereğince suça sürüklenen çocuğun cezasından etkin pişmanlık gösterdiği gerekçesiyle indirim yapılması aleyhe temyiz bulunmadığından bozma nedeni yapılmamıştır. Suça sürüklenen çocuğun gözaltında geçirdiği sürenin TCK.nın 63/1. maddesinde düzenlenen mahsup işlemlerinin infazda gözetilmesi mümkün görülmüştür.  Cumhuriyet Savcısının ve suça sürüklenen çocuk müdafinin yerinde görülmeyen sair temyiz itirazlarının reddine, ancak;  1-) Suça sürüklenen çocuk hakkında 5275 sayılı Ceza ve Güvenlik Tedbirlerinin İnfazı Hakkında Kanunun 106/4-11. madde ve fıkralarına aykırı olarak, ödenmeyen adli para cezasının hapse çevrileceği hususunun ihtarına karar verilmesi,  2-)Temel cezanın tayini sırasında uygulama maddesindeki atıf maddesi olan \"TCK'nın 268. maddesi gereğince\" ibaresinin gösterilmemesi suretiyle 5271 sayılı CMK.nın 232/6. maddesine aykırı davranılması,  3-)Hüküm fıkrasında suç adının başkasına ait kimlik veya kimlik bilgilerinin kullanılması yerine iftira olarak yazılması,  Yasaya aykırı ise de, yeniden yargılama yapılmasını gerektirmeyen bu hususların, 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesi gereğince düzeltilmesi mümkün bulunduğundan, hükmün 1. fıkrasında yer alan \"eylemine uyan\" ibaresinden sonra gelmek üzere \"TCK'nın 268. maddesi delaletiyle\" ibaresinin eklenmesi ve hüküm fıkrasındaki suç adının iftira yerine başkasına ait kimlik veya kimlik bilgilerinin kullanılması yazılması ve hükümden ödenmemesi halinde adli para cezasının hapse çevrileceğine dair ihtaratın yapıldığı 9. fıkranın çıkarılması suretiyle sair yönleri usul ve yasaya uygun olan hükmün DÜZELTİLEREK ONANMASINA, 11.01.2021 gününde oybirliğiyle karar verildi."
}