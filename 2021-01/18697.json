{
    "Dairesi": "10.Hukuk Dairesi",
    "Mahkemesi": "İş Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Dava, muvazaalı olarak gerçekleştiği iddia edilen taşınmaz satışlarının iptali ile asıl maliki adına tescili istemine ilişkindir.  Mahkemece, ilâmında belirtildiği şekilde davanın reddine karar verilmiştir.  Hükmün, davacı Kurum vekili tarafından temyiz edilmesi üzerine, temyiz isteğinin süresinde olduğu anlaşıldıktan ve düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  Muvazaalı olarak gerçekleştiği iddia edilen taşınmaz satışlarının iptali ile asıl maliki adına tescili istemine ilişin davada, mahkemece davalılardan ...’ın 06/02/2002 tarihi itibariyle kurum tarafından tespit edilen 31.086,83 TL prim borcunu kuruma ödediği, kuruma karşı sorumlu olduğu dönem ile ilgili borcunun bulunmadığı, adına kayıtlı taşınmazları 30/06/2009 tarihinde diğer davalılara satmasının muvazaalı olmadığı gerekçesiyle davanın reddine karar verilmiş ise de, dosya kapsamından davaya konu edilen borcun kaynağı ve dönemleri ile davalı ...’nin dava dışı şirkette hangi dönemlerde ne sıfatla yetkili olduğu ve bunun yanında, 2008 yılında, davalı kurum tarafından konulan hacizlerin kaldırılmasına neden olan 31.086,83 TL tutarında ödemenin, neye karşılık ödendiği, davaya konu borç ve hacizlere ilişkin olup olmadığı hususlarının tespit edilemediği anlaşılmakla;  1.Davaya konu dava dışı şirket/şirketlerin kuruluş ve terkin tarihleri ile davalı ...’ın yetkili ve sorumlu olduğu dönemin tespiti açısından, ilgili şirket/şirketlerin Ticaret Sicilinden sorularak Ticaret Sicil Müdürlüğünde kayıtlı bilgi, belgeleri, okunaklı ticaret sicil gazetesi suretlerinin temin edildikten sonra gönderilmek üzere,  2. Davaya konu hacizlerin dayanağının ne olduğu, borçlu şirket bilgileri ile şirkete ait hangi işyerlerinin davaya ilişkin borç dönemlerinin ve borç tutarının kurumdan sorularak tam olarak tespit edilmek suretiyle bu davaya konu dönem ve borçlarla sınırlı olarak davalı ... adına düzenlenip anılan davalıya gönderilen ödeme emirleri, haciz, tebliğ ve ilgili belgelerin okunaklı suretlerinin temin edildikten sonra gönderilmek üzere,  3. Çelişkili kurum işlemlerinin neden kaynaklandığı da tespit edilerek, davalı ... tarafından ödenen 31.086,83 TL’nin neye karşılık ödendiği ve davaya konu hacizlere ilişkin olup olmadığı, davaya konu borcu kapsayıp kapsamadığı kurumdan sorulup açıklığa kavuşturulduktan gönderilmek üzere; eksikliğin ikmalinin kontrolü yapılarak başkaca bir geri çevirme kararına mahal verilmemek üzere, dosyanın mahalline GERİ ÇEVRİLMESİNE, 27/01/2021 gününde oybirliğiyle karar verildi."
}