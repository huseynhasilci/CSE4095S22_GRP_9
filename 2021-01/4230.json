{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Suç eşyasının satın alınması veya kabul edilmesi",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir. Ancak;  Müştekinin 18/02/2014 günü saat 21:00 sıralarında evinde yattığı esnada duyduğu ses üzerine uyandığı, bu sırada yanından hızlı bir şekilde bir kişinin geçtiği, ancak karanlık olması sebebiyle bu kişiyi göremediği, sonrasında evde yaptığı kontrolde Nokia marka .... nolu hattın takılı olduğu telefonun çalındığını fark ettiği, TIB kayıtları ile telefonun olay tarihinden 2 gün sonra 20/02/2014 gününden ... adına kayıtlı bulunan .... numaralı hat ile 25/02/2014 tarihine kadar kullanıldığı, yaklaşık 5 gün boyunca söz konusu hattın aşamalarda dinlenen tanıkların beyanlarındaki çelişmeyen hususlar birlikte değerlendirildiğinde sanık ... tarafından kullanıldığının tespit edildiği, sanığın hattı kahvehanenin çekmecesine koyduğunu daha sonra çekmecede olmadığını fark ettiği şeklinde hayatın olağan akışına aykırı olan savunması ve hattı en son olarak elinde bulunduran sanığın başkasına verdiğini ispat edememesi karşısında, sanığın eyleminin hırsızlık suçunu oluşturduğu gözetilmeden, sanığın dosya içeriğiyle uyuşmayan ve soyut nitelikteki savunmasına itibar edilmek suretiyle suçun hukuki nitelendirmesinde yanılgıya düşülerek TCK'nın 165/1. maddesi uyarınca hüküm kurulması,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebepten dolayı BOZULMASINA, bozma sonrası kurulacak hükümde 1412 sayılı CMUK'nın 326/son maddesinin gözetilmesine, 19.01.2021 gününde oybirliğiyle karar verildi."
}