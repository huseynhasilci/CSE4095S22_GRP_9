{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   UYGULAMA : Beraatine    Dolandırıcılık suçundan sanığın beraatine ilişkin hüküm, katılan tarafından temyiz edilmekle, dosya incelenerek gereği düşünüldü:  Gerekçeli karar başlığında katılan ...’ın müşteki olarak yazılması mahallinde düzeltilebilecek maddi hata olarak nitelendirilmiştir.  Sanığın, katılanla tanıştığı ve bir süre arkadaşlığının devam ettiği, bu süre içerisinde sanığın katılanı evlenme vaadiyle kandırarak değişik zamanlarda 18.300 TL parasını aldığı, sanığın katılandan 2.500 TL para aldığını kabul ettiği, ancak bunu katılanın rızası ile verdiğini beyan ettiği, böylelikle sanığın dolandırıcılık suçunu işlediği iddia olunan olayda; sanık savunması, katılan beyanları ile tüm dosya kapsamından, katılanın alınan beyanında sanığın kendisinden borç istediğini, kendisinde sanığın borç istemesi sonucu söz konusu paraları sanığa verdiğini beyan etmesi karşısında dava konusunun hukuki ihtilaf niteliğinde olduğunun anlaşılması ve sanığın üzerine atılı suçu işlediğine dair mahkumiyetine yeterli katılanın soyut iddiasından başka şüpheden uzak kesin ve inandırıcı nitelikte deliller bulunmadığı gerekçesiyle verilen beraat hükmünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılanın temyiz itirazlarının reddiyle, hükmün ONANMASINA, 19/01/2021 tarihinde oybirliğiyle karar verildi."
}