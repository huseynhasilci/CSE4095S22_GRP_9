{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m.191)  Adalet Bakanlığı'nın, kullanmak için uyuşturucu madde bulundurma suçundan sanık ... hakkındaki Beyşehir 1. Asliye Ceza Mahkemesinin 07/02/2020 tarihli ve 2020/49 esas, 2020/83 sayılı kararının kanun yararına bozulması istemi üzerine, Yargıtay Cumhuriyet Başsavcılığınca 05/11/2020 tarihli ihbar yazısı ekinde dosyanın Dairemize gönderildiği anlaşıldı.  Dosya incelendi.  GEREĞİ GÖRÜŞÜLÜP DÜŞÜNÜLDÜ:  A-)Konuyla İlgili Bilgiler:  1- Şüpheli ... hakkında, 27/08/2015 tarihinde işlediği iddia olunan kullanmak için uyuşturucu madde bulundurma suçundan yapılan soruşturma sonucunda, Beyşehir Cumhuriyet Başsavcılığının 10/11/2015 tarihli ve 2015/3012 soruşturma, 2015/79 sayılı kararı ile; 5237 sayılı Türk Ceza Kanunu’nun 191/2. maddesi uyarınca beş yıl süre ile kamu davasının açılmasının ertelenmesine, bir yıl süre ile denetimli serbestlik tedbiri uygulanmasına, tedaviye tabi tutulmasına, aynı Kanun'un 191/4. maddesi gereğince erteleme süresi içerisinde kendisine yüklenen yükümlülüklere veya uygulanan tedavinin gereklerine uygun davranmamakta ısrar etmesi ya da tekrar kullanmak için uyuşturucu veya uyarıcı madde satın alması, kabul etmesi veya bulundurması ya da uyuşturucu veya uyarıcı madde kullanması durumunda hakkında kamu davası açılacağının ihtarına, karar verildiği, kararın 23/11/2015 tarihinde şüpheliye tebliğ edildiği, 14/12/2015 tarihinde infazı için Seydişehir Denetimli Serbestlik Müdürlüğüne gönderildiği,  2- Seydişehir Denetimli Serbestlik Müdürlüğünce denetimli serbestlik tedbirinin infazının 23/12/2016 tarihinde tamamlandığı, dosyanın infazen kapatıldığı,  3- Şüphelinin 11/12/2019 tarihinde Antalya ilinde uyuşturucu madde ile yakalanması üzerine, Antalya Cumhuriyet Başsavcılığınca yetkisizlik kararı verilerek soruşturma evrakının Beyşehir Cumhuriyet Başsavcılığına gönderildiği,  4- Beyşehir Cumhuriyet Başsavcılığınca her iki soruşturma evrakı birleştirilerek, kamu davasının açılmasının ertelenmesi kararının kaldırıldığı ve Beyşehir Cumhuriyet Başsavcılığının 03/02/2020 tarihli, 20120/286 soruşturma, 2020/76 esas ve 2020/69 sayılı iddianamesi ile, sanığın 5237 sayılı Türk Ceza Kanunu’nun 191/4-b, 53 ve 54. maddeleri uyarınca cezalandırılması istemiyle Beyşehir 1. Asliye Ceza Mahkemesine kamu davası açıldığı,  5-Kanun yararına bozma istemine konu Beyşehir 1. Asliye Ceza Mahkemesi'nin 07/02/2020 tarihli ve 2020/49 esas, 2020/83 sayılı kararı ile, sanık hakkında kamu davasının açılmasının ertelenmesi kararı verilmesine neden olan olayda sanıktan alınan kan ve idrar örneklerinde herhangi bir uyuşturucu maddeye rastlanılmadığı, sanığın alınan savunmasında atılı suçlamayı kabul etmediği, ayrıca sanık üzerinde herhangi bir uyuşturucu maddenin bulunduğuna dair tutulan tutanağın bulunmadığı, gerekçesiyle sanık hakkında açılan kamu davasının CMK.nun 223/8-2. maddesi uyarınca kovuşturma şartı gerçekleşmediğinden, kovuşturma şartının gerçekleşmesini beklemek üzere durmasına, denetimli serbestlik tedbirinin aynen devamı için Beyşehir Cumhuriyet Başsavcılığına yazı yazılmasına, karar verildiği, kararın 17/02/2020 tarihinde istinaf edilmeden kesinleştiği,  Anlaşılmıştır.  B-)Kanun Yararına Bozma İstemi:  Kanun yararına bozma istemi ve ihbar yazısında;  “Kullanmak için uyuşturucu madde bulundurmak suçundan şüpheli .... hakkında yapılan soruşturma evresi sonucunda Beyşehir Cumhuriyet Başsavcılığınca verilen 10/11/2015 tarihli ve 2015/3012 soruşturma, 2015/79 sayılı kamu davasının açılmasının ertelenmesine ve şüpheli hakkında denetimli serbestlik tedbiri uygulanmasına dair kararı müteakip, şüphelinin erteleme süresi içerisinde tekrar uyuşturucu madde kullanması nedeniyle Beyşehir Cumhuriyet Başsavcılığınca düzenlenen 03/02/2020 tarihli ve 2020/286 soruşturma, 2020/76 esas, 2020/69 sayılı iddianame ile kamu davasının açılması üzerine sanığın yapılan yargılamasında, kovuşturma şartının gerçekleşmediğinden bahisle kamu davasının durmasına dair Beyşehir 1. Asliye Ceza Mahkemesinin 07/02/2020 tarihli ve 2020/49 esas, 2020/83 sayılı kararını kapsayan dosya incelendi.  Dosya kapsamına göre, Beyşehir 1. Asliye Ceza Mahkemesinin 07/02/2020 tarihli kararıyla, sanığın idrar örneğinde uyuşturucu maddeye rastlanmadığı gibi sanık üzerinde uyuşturucu madde bulunduğuna dair tutanak bulunmadığından bahisle Cumhuriyet Başsavcılığınca verilen kamu davasının ertelenmesi kararının usulüne uygun olmadığı gerekçesiyle kamu davasının durmasına dair karar verilmiş ise de,  Beyşehir Cumhuriyet Başsavcılığınca şüpheli hakkında verilen kamu davasının ertelenmesi kararının 23/11/2015 tarihinde usulüne uygun tebliğ edildiği ve şüphelinin bu karara her hangi bir itirazı olmadığı gibi denetim programını tebliğ almasıyla denetimli serbestliğin başladığı, denetim süresinde uyumlu davranışlar gösterdiğinden bahisle 23/12/2016 tarihinde denetimli serbestlik dosyasının kapatılmasına karar verildiği, erteleme süresi içinde 11/12/2019 tarihinde yeniden uyuşturucu madde kullandığı nazara alındığında, erteleme kararının usulen kesinleştiği ve denetim süresi içerisinde suç işlendiği gözetilerek kamu davasına devamla esastan inceleme yapılıp bir karar verilmesi gerekirken, yazılı şekilde durma kararı verilmesinde isabet görülmemiştir.” denilerek Beyşehir 1. Asliye Ceza Mahkemesinin 07/02/2020 tarihli ve 2020/49 esas, 2020/83 sayılı kararının 5271 Sayılı Ceza Muhakemesi Kanunu’nun 309. maddesi uyarınca bozulması istenilmiştir.  C-) Konunun Değerlendirilmesi:  Sanık isminin, kanun yararına bozma istemi ve ihbar yazısında, “...” yerine “....” olarak yazılması maddi hata kabul edilerek yapılan incelemede;  Şüpheli .... hakkında, kullanmak için uyuşturucu madde bulundurma suçundan yapılan soruşturma sonucunda Beyşehir Cumhuriyet Başsavcılığınca 10/11/2015 tarihli ve 2015/3012 soruşturma, 2015/79 sayılı kamu davasının açılmasının ertelenmesine ve şüpheli hakkında denetimli serbestlik tedbiri uygulanmasına karar verildiği, şüphelinin erteleme süresi içerisinde tekrar kullanmak için uyuşturucu madde bulundurma suçunu işlemesi nedeniyle, Beyşehir Cumhuriyet Başsavcılığının 03/02/2020 tarihli ve 2020/286 soruşturma, 2020/76 esas, 2020/69 sayılı iddianamesi ile kamu davası açılması üzerine yapılan yargılama sonucunda, Beyşehir 1. Asliye Ceza Mahkemesinin 07/02/2020 tarihli ve 2020/49 esas, 2020/83 sayılı kararı ile kovuşturma şartının gerçekleşmediği gerekçesiyle kamu davasının durmasına karar verilmiştir.  Beyşehir 1. Asliye Ceza Mahkemesinin 07/02/2020 tarihli kararıyla, sanığın idrar örneğinde uyuşturucu maddeye rastlanmadığı gibi sanık üzerinde uyuşturucu madde bulunduğuna dair tutanak bulunmadığından Cumhuriyet Başsavcılığınca verilen kamu davasının ertelenmesi kararının usulüne uygun olmadığı gerekçesiyle kamu davasının durmasına dair karar verilmiş ise de,  Beyşehir Cumhuriyet Başsavcılığınca şüpheli hakkında verilen kamu davasının ertelenmesi kararının 23/11/2015 tarihinde usulüne uygun tebliğ edildiği ve şüphelinin bu karara her hangi bir itirazı olmadığı gibi denetim programını tebliğ almasıyla denetimli serbestliğin başladığı, denetim süresinde yükümlülüklerini yerine getirmesi nedeniyle 23/12/2016 tarihinde denetimli serbestlik dosyasının infazen kapatıldığı, erteleme süresi içerisinde 11/12/2019 tarihinde yeniden kullanmak için uyuşturucu madde bulundurma suçunu işlediği anlaşılmakla;  Şüphelinin, kamu davasının açılmasının ertelenmesine esas 27/08/2015 tarihli eylemi nedeniyle idrar örneğinin olaydan uzunca bir sure sonra 14/10/2015 tarihinde alınması, dosya içerisinde bulunan ekspertiz raporu ile olay tarihinde sanığın oturduğu yerde ele geçirilen kağıt parçası ve alüminyum folyo parçaları üzerinde eroin maddesi kalıntılarının bulunduğunun tespit edilmesi, olayın diğer şüphelileri ... ve ...’nun olayın hemen sonrasında alınan beyanlarında ...’ın eroin maddesi kullandığına ilişkin beyanları karşısında, mahkemece kamu davasına devamla esastan inceleme yapılarak bir karar verilmesi gerektiği gözetilmeden, durma kararı verilmesi kanuna aykırı olup kanun yararına bozma istemi yerinde görülmüştür.  D)Karar:  Açıklanan nedenlere göre; mahkemece kamu davasına devamla esastan inceleme yapılarak bir karar verilmesi gerektiği gözetilmeden, durma kararı verilmesi kanuna aykırı olup kanun yararına bozma istemi yerinde görüldüğünden Beyşehir 1. Asliye Ceza Mahkemesinin 07/02/2020 tarihli ve 2020/49 esas, 2020/83 sayılı kararının 5271 sayılı CMK'nın 309. maddesinin 3. fıkrası gereğince kanun yararına BOZULMASINA, aynı Kanun'un 309. maddesinin 4. fıkrasının ( a ) bendi uyarınca gerekli işlemin yapılması için, dosyanın Adalet Bakanlığı'na iletilmek üzere Yargıtay Cumhuriyet Başsavcılığına gönderilmesine, 20/01/2021 tarihinde oybirliği ile karar verildi. (¤¤)"
}