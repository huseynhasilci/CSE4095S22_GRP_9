{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : GAZİANTEP Bölge Adliye Mahkemesi 5. Ceza Dairesi   Hüküm : Mahkûmiyet: Batman 1. Ağır Ceza Mahkemesi’nin 30.10.2018 tarih, 2018/63 esas ve 2018/383 sayılı kararı    Bölge Adliye Mahkemesince verilen hüküm temyiz edenin sıfatı, başvurusunun süresi, kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ:  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınarak, sanık müdafiinin temyiz sebeplerinin hükmün hukuki yönüne ilişkin olduğu belirlenerek anılan sebeplere bağlı olarak yapılan incelemede,  Yargılama sürecindeki işlemlerin kanuna uygun olarak yapıldığı, delillerin gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile yaptırımların eleştiri dışında doğru biçimde belirlendiği anlaşıldığından; sanık müdafiinin yerinde görülmeyen temyiz itirazlarının reddine ancak;  Dosyada bulunan 01/11/2017 tarihli olay tutanağına göre, hakkında ihbar veya soruşturma bulunmayan sanığın şüphe üzerine yanına gidildiğinde sanığa görevlilerce üzerinde suç unsuru bulunup bulunmadığının sorulması üzerine kendiliğinden, dört paketteki toplam net 10 gr esrarı görevlilere teslim edip, ele geçen kullanım sınırları içerisindeki uyuşturucuyu satmak için bulundurduğunu söyleyerek kendi suçunun ortaya çıkmasına hizmet ve yardım ettiği anlaşılmakla,TCK'nın 192/3. maddesinde öngörülen etkin pişmanlık hükmünün uygulanması gerektiğinin gözetilmemesi,  Kanuna aykırı, sanık müdafiinin temyiz itirazları bu nedenle yerinde görüldüğünden hükmün BOZULMASINA, hükmolunan ceza miktarı ile tutuklu kalınan süre göz önüne alınarak sanık hakkındaki salıverilme talebinin reddine, 28/02/2019 tarihli Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nın 304/1. maddesi uyarınca, dosyanın Batman 1. Ağır Ceza Mahkemesi’ne kararın bir örneğinin ise Gaziantep Bölge Adliye Mahkemesi 5. Ceza Dairesi’ne, gönderilmesine, 21/01/2021 tarihinde oy birliği ile karar verildi."
}