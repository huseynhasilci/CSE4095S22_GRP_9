{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık ve resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Nitelikli dolandırıcılık ve resmi belgede sahtecilik suçlarından sanığın beraatine ilişkin hükümler katılan vekili tarafından temyiz edilmekle, dosya incelenerek gereği düşünüldü;  Katılan Ten Medikal Turizm Tekstil San. ve Tic. A.Ş.’ne ait Finansbank Gaziosmanpaşa Şubesinde bulunan suça konu çeki Deyman Tekstil Baskı Boya Sanayi ve Ticaret Ltd.Şti.'nin yetkilisi olan sanık ...'ın sahte olarak düzenleyerek Değirmenci Tekstil Yatırım San. Ve Tic. A.Ş’ye verdiği ve Değirmenci Tekstilin çeki Finansbanka sunuğunda sahte olduğunun anlaşıldığı olayda; sanık savunması, katılan beyanı ile tüm dosya kapsamına göre, sanığın, suça konu çekte, birinci ciranta olarak gözüktüğü, sanığın, söz konusu çeki keşidecisinden aldığına dair sunduğu, dosyadaki fatura ve ticari evrakında, bu hususun açıkça görüldüğü, çekin, sanığa kargo yolu ile geldiği yönündeki savunmasının, ticari hayattaki olağan akışa ve fiili uygulamaya göre, itibar edilir nitelikte olduğu, keza dosyadaki belgelerden anlaşılacağı üzere, sanığın savunmasının güvenilir olduğunun, özellikle sanığın çek ile ilgili bedelin, fatura ve mizanlarında görülmesinin teyit ettiği gerekçesiyle sanığın beraatine ilişkin mahkemenin kabulünde bir isabetsizlik görülmemiştir.  Yapılan yargılama sonunda, yüklenen suçlar yönünden gerekçesi gösterilerek mahkemece kabul ve takdir kılınmış olduğundan, katılan vekilinin usul ve yasaya aykırı karar verildiğine ilişkin temyiz itirazlarının reddiyle, hükümlerin ONANMASINA, 25/01/2021 gününde oy birliğiyle karar verildi."
}