{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-a maddesi gereğince beraat    Nitelikli dolandırıcılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Sanığın, Garanti Bankası .... Şubesine ait keşidecisi .... Ticaret Ltd. Şti. olan 31/03/2009 tarihli, 6.500,00 TL bedelli çalıntı çeki ciro ederek katılandan daha önceden almış olduğu beyaz eşya nedeniyle oluşan borcuna karşılık olarak verdiği, çekin katılan tarafından bankaya ibrazında keşideci imzasının sahte olduğunun tespit edildiği, bu suretle sanığın üzerine atılı suçu işlediğinin iddia edildiği somut olayda;  Sanık savunması, katılan beyanı ve tüm dosya kapsamına göre; sanığın katılandan almış olduğu beyaz eşya nedeniyle olan borcuna karşılık olarak çekin sonradan verildiği, tarafların arasında önceden doğan bir borç ilişkisi olduğu böylece sanığın üzerine atılı suçun unsurları itibariyle oluşmadığı gerekçelerine dayanan mahkemenin beraat hükmünde isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin verilen hükmün usul ve yasaya aykırı olduğuna, suçun sübutuna ilişkin yerinde görülmeyen temyiz itirazlarının reddiyle, hükmün ONANMASINA, 13/01/2021 tarihinde oybirliğiyle karar verildi."
}