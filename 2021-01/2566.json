{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli hırsızlığa teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle dosya incelenerek, gereği düşünüldü:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hakimin takdirine göre; suçun suça sürüklenen çocuk tarafından işlendiğini kabulde ve nitelendirmede usul ve yasaya aykırılık bulunmadığı anlaşılmış, diğer temyiz itirazları da yerinde görülmemiştir.  Ancak;  1-Suça sürüklenen çocuğun, suç, ilk oturum ve karar tarihlerinde 18 yaşını ikmal etmediği gözetilmeden, tüm duruşmaların kapalı yerine açık yapılması suretiyle 5271 sayılı CMK’nın 185. maddesine aykırı davranılması,  2-Suça sürüklenen çocuğun suç tarihinde 18 yaşından küçük olduğu anlaşılmakla davaya çocuk mahkemesi sıfatıyla bakılması gerektiğinin gözetilmemesi,  3-Suça sürüklenen çocuk hakkında düzenlenen iddianamede T.C.K.'nun 31/2. maddesinin uygulanması talep edilmediği gözetilmeden, bu madde gereğince uygulama yapılarak hüküm kurulması suretiyle savunma hakkının kısıtlanması,  4-Suça sürüklenen çocuk müdafiinin, suça sürüklenen çocuğun savunmasının alındığı 23/06/2015 günlü oturumda lehe olan hükümlerin uygulanması yolundaki talebinin, T.C.K.'nun 52/4. maddesi gereğince taksitlendirmeyi de kapsadığı gözetilmeden, bu hususta olumlu yada olumsuz bir karar verilmemesi;  Bozmayı gerektirmiş, suça sürüklenen çocuk ... müdafiinin temyiz itirazı bu itibarla yerinde görülmüş olduğundan, hükmün açıklanan nedenlerle tebliğnameye uygun olarak BOZULMASINA, 18.01.2021 tarihinde oy birliği ile karar verildi."
}