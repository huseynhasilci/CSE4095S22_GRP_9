{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Hükmün açıklanması suretiyle mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  5271 sayılı CMK'nin 231/8. maddesinde hükmün açıklanmasının geri bırakılması kararının verilmesi halinde sanığın beş yıl süreyle denetim süresine tâbi tutulacağı belirtilmiş olup, bu denetim süresinin kararın usulüne uygun olarak kesinleşmesi ile işlemeye başlayacağı, dosyanın incelenmesinde, sanık hakkındaki hükmün açıklanmasının geri bırakılmasına dair Niğde 1. Sulh Ceza Mahkemesinin 26.12.2012 tarih, 2011/479 Esas - 2012/746 sayılı kararının katılan ...'ın yokluğunda verildiği, gerekçeli kararın katılanın talimat mahkemesinde beyanı alınırken bildirdiği dosyada bilinen son adresi olan \"Adana ili Tahtalı Camii karşısı Önver Oteli\" adresi yerine, doğrudan mernis adresine (bilinen son adresten tamamen farklı olan Elazığ adresine) tebliğe çıkartılarak, adresten ayrıldığı tespit edilen katılana Tebligat Kanunu'nun 21/2. maddesine göre tebliğ edildiği, katılanın bilinen son adresine tebligat çıkartılmadan doğrudan mernis adresine çıkartılan tebligatın usulüne uygun olmadığı, bu nedenle hükmün açıklanmasının geri bırakılması kararının henüz usulüne uygun şekilde kesinleşmediği ve bu nedenle denetim süresinin de işlemeye başlamasının söz konusu olamayacağı da dikkate alındığında, CMK'nin 231/11. maddesi uyarınca hükmün açıklanma koşullarının oluşmadığı gözetilmeden, denetim süresi içinde kasıtlı bir suç işlendiğinden bahisle yazılı şekilde hükmün açıklanmasına karar verilmesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan, diğer yönleri incelenmeyen hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca istem gibi BOZULMASINA, 13.01.2021 gününde oy birliğiyle karar verildi."
}