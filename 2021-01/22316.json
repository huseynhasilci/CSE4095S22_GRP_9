{
    "Dairesi": "11.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Kamu görevlisinin resmi belgede sahteciliği",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    1-Sanıklar ..., ..., ..., ..., ... ve ... hakkında verilen beraat hükümlerine yönelik Cumhuriyet savcısının temyiz nedenlerinin incelenmesinde;  a)Türkiye Cumhuriyeti Anayasasının 141, 5271 sayılı CMK'nin 34/1, 230 ve 1412 sayılı CMUK'nin 308/7. maddeleri uyarınca mahkeme kararlarının Yargıtay denetimine olanak verecek biçimde açık ve gerekçeli olması ve Yargıtay’ın bu işlevini yerine getirmesi için gerekçe bölümünde iddia ve savunmada ileri sürülen görüşlerin belirtilmesi, mevcut delillerin tartışılması ve değerlendirilmesi, hükme esas alınan ve reddedilen delillerin açıkça gösterilmesi ve ulaşılan kanaat, sanığın suç oluşturduğu sabit görülen fiiller ve bunların nitelendirilmesinin belirtilmesi, delillerle sonuç arasında bağ kurulması gerektiği gözetilmeden, soyut ve yasa metninin tekrarı niteliğinde ifadelerle gerekçesiz olarak hüküm kurulması,  b)Suç tarihinde Karayolları araç muayene istasyonunda teknisyen sınıfında kadrolu ve sigortalı işçi statüsünde çalışmakta olup araçların muayene işlemlerini yapmaya görevli ve yetkili olan sanık ...'ın, muayene istasyonuna araçlar getirilmediği halde araçları görmüş gibi muayene işlemlerini sahte şekilde yaparak 5237 sayılı TCK'nun 204/2. maddesinde tanımlanan \"memurun resmi belgede sahteciliği\" suçunu işlediği, memur olmayan diğer sanıkların ise bu suça \"iştirak\" ettikleri iddia olunarak dava açılmış olması karşısında, sanık ... yönünden 4483 sayılı Memurlar ve Diğer Kamu Görevlilerinin Yargılanması Hakkında Kanun hükümleri uyarınca yetkili merciden soruşturma izni istenmesi, sonucuna göre sanıkların hukuki durumlarının değerlendirilmesi gerektiği gözetilmeden eksik soruşturma sonucu hüküm tesisi yasaya aykırı,  2-Sanık ... hakkında verilen beraat hükmüne yönelik Cumhuriyet savcısının temyiz nedenlerinin incelenmesine gelince;  Sanığın UYAP aracılığı ile MERNİS üzerinden temin edilen nüfus kaydında, hükümden sonra 20.03.2020 tarihinde vefat ettiği belirtildiğinden, bu durumun kesin olarak tespiti halinde 5237 sayılı TCK'nin 64. maddesi uyarınca kamu davasının düşürülmesinde zorunluluk bulunması,  Bozmayı gerektirmiş, Cumhuriyet savcısının temyiz nedenleri bu itibarla yerinde görülmüş olduğundan, diğer yönleri incelenmeyen hükümlerin bu sebeplerden dolayı 5320 sayılı Yasanın 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, 12.01.2021 tarihinde oy birliğiyle karar verildi."
}