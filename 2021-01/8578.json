{
    "Dairesi": "14.Hukuk Dairesi",
    "Mahkemesi": "Sulh Hukuk Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Davacı tarafından, davalılar aleyhine 03.06.2013 gününde verilen dilekçe ile ortaklığın giderilmesi talebi üzerine yapılan duruşma sonunda; davanın kabulüne dair verilen 29.06.2016 günlü hükmün Yargıtayca incelenmesi davalı Musatfa Kar vekili tarafından istenilmekle süresinde olduğu anlaşılan temyiz dilekçesinin kabulüne karar verildikten sonra dosya ve içerisindeki bütün kağıtlar incelenerek gereği düşünüldü:       Dava, ortaklığın giderilmesi istemine ilişkindir.  Mahkemece, davanın kabulüne karar verilmiştir.  Hükmü, davalı ... vekili temyiz etmiştir.  Paydaşlığın (ortaklığın) giderilmesi davaları, paylı mülkiyet veya elbirliği mülkiyetine konu taşınır veya taşınmaz mallarda paydaşlar (ortaklar) arasında mevcut birlikte mülkiyet ilişkisini sona erdirip ferdi mülkiyete geçmeyi sağlayan, iki taraflı, tarafları için benzer sonuçlar doğuran davalardır.  Somut olaya gelince; UYAP Takbis sistemi üzerinden yapılan güncel sorgulamada dava konusu 27 ada 9 parsel sayılı taşınmazda 19.10.2018 tarihinde satış suretiyle yapılan pay temlikleri sonucu ...'ın tek hissedar olduğu, dava konusu taşınmazda paylı veya elbirliği mülkiyetinin kalmadığı, ortaklığın sona erdiği anlaşıldığından mahkemece bu hususta bir karar verilmek üzere hükmün bozulması gerekmiştir.  SONUÇ: Yukarıda açıklanan nedenlerle davalı ... vekilinin temyiz itirazlarının kabulüyle hükmün BOZULMASINA, peşin yatırılan harcın yatıranlara iadesine, 20.01.2021 tarihinde oybirliği ile karar verildi."
}