{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın her iki suçtan CMK’nın 223/2-e maddesi gereğince beraatine    Nitelikli dolandırıcılık ve resmi belgede sahtecilik suçlarından sanığın beraatine ilişkin hükümler katılan kurum vekili tarafından temyiz edilmekle, dosya incelendi gereği düşünüldü;  Gerekçeli karar başlığında “2007” olarak yanlış gösterilen suç tarihinin“ 16/09/2005-30/09/2005’’ olarak mahallince düzeltilmesi mümkün görülmüştür.  Sanığın sahibi ve mesul müdürü olduğu... Eczanesi tarafından Sosyal Güvenlik Kurumu'na bedeli alınmak üzere sunulan reçetelerin içerisinde bulunan suç tarihi itibariyle toplam bedelinin 2.976,84 TL olduğu 3 adet Neupogen 48 MIU 5 Flakon adlı ilaç küpürlerinin sahte olduğunun tespit edildiği, bu suretle sanığın atılı suçları işlediğinin iddia edildiği somut olayda;  1-Resmi belgede sahtecilik suçundan sanığın beraatine ilişkin hükme yönelik temyiz talebinin incelenmesinde;  Sanığın üzerine atılı resmi belgede sahtecilik suçunun gerektirdiği cezanın miktar ve nevi itibariyle, TCK'nın 204/1, 66/1-e ve 67/4 maddelerine göre hesaplanan 12 yıllık dava zamanaşımı süresinin, suç tarihinden temyiz inceleme tarihine kadar gerçekleştiği anlaşıldığından, 5320 sayılı Kanun’un 8/1. maddesi gereğince uygulanması gereken 1412 sayılı CMUK’nın 321. maddesi uyarınca hükmün BOZULMASINA, ancak bu husus yeniden yargılama yapılmasını gerektirmediğinden aynı Kanun'un 322. maddesinin verdiği yetkiye dayanılarak kamu davasının gerçekleşen zamanaşımı nedeniyle 5271 sayılı CMK’nın 223/8. maddesi uyarınca DÜŞMESİNE,  2- Nitelikli dolandırıcılık suçundan sanığın beraatine ilişkin hükme yönelik temyiz talebinin incelenmesinde;  Sanığın aşamalarda suçu işlemediğini belirtmiş olması, suç tarihi itibari ile aylık cirosunun 200.000 TL civarında olduğu, inceleme yapan katılan kurumun müfettişi ile sahteliği konusunda görüş bildiren firma arasında dahi farklı görüşler olduğu, sahteliğin kolayca fark edilemediğinden dolayı, kurumca dahi ödeme yapıldığı, günlük iş hacmi, eczanede incelemede tespit edilen sahte küpür sayısı, eczanenin rutin işlerinin yalnızca sanık tarafından yürütülmesinin mümkün olmaması, kurum aleyhine oluşan zararın eczanenin cirosu içerisinde çok küçük bir yer teşkil etmesi, aldırılan bilirkişi raporuna göre, şikayete konu Neupapon 48 MIU 5 Flakon adlı ilaçların tamamının faturalı olarak satın alındığı ve fatura olarak satın alınan ilaçların, faturalı olarak satıldığının belirtilmiş olması karşısında, sanığın üzerine atılı nitelikli dolandırıcılık suçunu işlediği yönünde cezalandırılmasına yeter her türlü şüpheden uzak kesin ve inandırıcı delil bulunmadığı gerekçesine dayanan mahkemenin beraat hükmünde isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin usul ve yasaya aykırı hüküm kurulduğuna ilişkin temyiz itirazlarının reddiyle, hükmün ONANMASINA, 27/01/2021 tarihinde oy birliğiyle karar verildi."
}