{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Nitelikli hırsızlık suçundan sanık ...'ın, 5237 sayılı Türk Ceza Kanunu’nun 142/1-e ve 62/1. maddeleri uyarınca 2 yıl 6 ay 15 gün hapis cezası ile cezalandırılmasına dair Keçiborlu Asliye Ceza Mahkemesinin 15/10/2019 tarihli ve 2018/112 esas, 2019/400 sayılı kararına karşı, Adalet Bakanlığı'nın 13.10.2020 gün ve 94660652-105-32-6241-2020-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 27.10.2020 gün ve 2020/91449 sayılı ihbarnamesiyle Dairemize gönderildiği,    MEZKUR İHBARNAMEDE;    Dosya kapsamına göre, sanık hakkında 5237 sayılı Kanun’un 142/1-e maddesi gereğince belirlenen 3 yıl hapis cezasından anılan Kanun'un 62/1. maddesine göre 1/6 oranında yapılan indirim neticesinde 2 yıl 6 ay hapis cezasına hükmedilmesi gerekirken, 2 yıl 6 ay 15 gün hapis cezasına hükmedilmek suretiyle fazla ceza tayininde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Dosya kapsamına göre, Keçiborlu Asliye Ceza Mahkemesince sanık hakkında, 5237 sayılı Kanun'un 142/1-e maddesi gereğince tayin edilen 3 yıl hapis cezasından anılan Kanun'un 62/1. maddesi gereğince 1/6 oranında indirim yapılarak sonuç cezanın 2 yıl 6 ay hapis cezası yerine 2 yıl 6 ay 15 gün hapis cezası olarak fazla belirlenmesi nedeniyle kanun yararına bozma istemine dayanan Yargıtay Cumhuriyet Başsavcılığı'nın ihbar yazısı incelenen dosya içeriğine göre yerinde görülmüş olduğundan KABULÜ ile hırsızlık suçundan sanık ... hakkında Keçiborlu Asliye Ceza Mahkemesinin 15/10/2019 tarihli ve 2018/112 esas, 2019/400 karar sayılı hükmün 5271 sayılı CMK'nın 309. maddesi uyarınca BOZULMASINA, bozma uygulamaya yönelik olduğundan aynı maddenin 4. fıkrasının (d) bendi gereğince, hüküm fıkrasında 5237 sayılı TCK'nın 62. maddesinin uygulanmasına ilişkin kısımda yer alan “ 2 yıl 6 ay 15 gün” ibaresinin çıkarılarak yerine “2 yıl 6 ay” ibaresinin eklenmesi ve sanık ... hakkında hırsızlık suçundan sonuç cezanın 2 yıl 6 ay hapis cezası olarak belirlenmesine, karardaki diğer hususların aynen yerinde bırakılmasına, dosyanın mahalline gönderilmek üzere Yargıtay Cumhuriyet Başsavcılığına İADESİNE, 27/01/2021 tarihinde oy birliğiyle karar verildi."
}