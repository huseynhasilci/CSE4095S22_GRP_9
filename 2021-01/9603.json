{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; “çekişmeli 114 ada 4 parsel sayılı taşınmaz üzerinde davacı ... lehine zilyetlikle edinme koşulları oluşmadığı gerekçesiyle davacı tarafın sübut bulmayan tescil talebinin reddine dair verilen kararda kararın dayandığı delillerle yasaya uygun gerektirici nedenlere göre delillerin takdirinde bir isabetsizlik bulunmamakta ise de, 3402 sayılı Kanun'un 19/2. maddesi yönünden yapılan araştırma ve incelemenin yetersiz olduğu belirtilerek; mahalli bilirkişiler ve tespit bilirkişileri ile taraf tanıklarının katılımıyla taşınmaz başında yeniden keşif yapılması; taşınmaz üzerinde bulunan muhtesatların kim veya kimler tarafından meydana getirildiğinin ve kullanıldığının şüpheye yer vermeyecek şekilde açıklattırılması; beyanlar arasında çelişki oluştuğu takdirde yöntemince ve gerektiğinde yüzleştirme yapılmak suretiyle çelişkinin giderilmesine çalışılması; bundan sonra toplanan ve toplanacak tüm deliller birlikte değerlendirilerek bir hüküm tesis edilmesi” gereğine değinilmiştir. Mahkemece, bozma ilamına uyularak yapılan yargılama sonunda davalı-davacı Hazine ve birleşen davacı ...’ın davasının kısmen kabulüne, çekişmeli taşınmazın tespit gibi davalı Hazine adına tapuya kayıt ve tesciline, taşınmaz üzerinde bulunan ve 24.11.2016 tarihli bilirkişi raporunda konumları gösterilen zeytin ağaçlarının ...’a ait olduğunun beyanlar hanesine yazılmasına karar verilmiş; hüküm, davacı-davalı Hazine vekili tarafından temyiz edilmiştir.  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 21.01.2021 gününde oybirliğiyle karar verildi."
}