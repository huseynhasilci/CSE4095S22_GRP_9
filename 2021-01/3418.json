{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama, trafik güvenliğini tehlikeye sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 89/4, 62, 50/1-a, 52, 52/4 ve TCK’nın 179/3-2, 62/1, 50/1a, 52, 52/4. maddeleri gereğince mahkumiyet      Taksirle yaralama ve trafik güvenliğini tehlikeye sokma suçlarından sanığın mahkumiyetine ve ilişkin hükümler, sanık ve katılan tarafından temyiz edilmekle dosya incelenerek gereği düşünüldü:  (I) Taksirle yaralama suçundan kurulan mahkumiyet hükmüne yönelik temyiz taleplerinin incelenmesinde;  Sanığın idaresindeki otomobille gündüzün meskun mahal dışındaki bölünmüş çift şeritli yolda seyri sırasında kaza mahalli olan sola tehlikeli virajlı mevkiye geldiğinde önünde ve sol yan kısmında seyretmekte olan aracların arasından sollama yaparken sevk ve idare hatasıyla ile sağında bulunan katılan ... idaresindeki aracın sol yan arka kısmına çarpmasıyla takla atan aracın yolun sağındaki menfezden tarlaya düştüğü, araçtaki üç kişiden birisinin hayati tehlikeye geçirecek diğer ikisinin ise basit tıbbi müdahale ile giderilebilecek şekilde yaralandıkları olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre katılanın cezanın alt sınırdan verildiğine, sanığın ise kazaya karışmadığına yönelik yerinde görülmeyen sair temyiz itirazlarının reddiyle hükmün isteme uygun olarak ONANMASINA,  (II) Trafik güvenliğini tehlikeye sokma suçundan kurulan mahkumiyet hükmüne yönelik temyiz taleplerinin incelenmesine gelince:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre katılan ve sanığın sair temyiz itirazlarının reddine ancak;  Dairemizin yerleşik uygulamalarına göre, taksirle yaralama suçunun zarar suçu, TCK'nın 179/3. maddesinde düzenlenen trafik güvenliğini tehlikeye sokma suçunun tehlike suçu olması, her iki suçun birlikte işlendiği hallerde, sanığın hangi suç nedeniyle cezalandırılacağı belirlenirken, anılan suçlar için kanunda öngörülen cezaların ağırlığının değil, zarar suçu-tehlike suçu olmaları kriterinin esas alınması gerektiği, buna göre, sanığın taksirle yaralama suçundan cezalandırılmasının mümkün olduğu durumlarda sadece taksirle yaralama suçundan cezalandırılması, kovuşturma şartı olan şikayetin gerçekleşmemesi, şikayetten vazgeçme veya uzlaşma nedeniyle taksirle yaralama suçundan cezalandırmanın mümkün olmadığı durumlarda ise sanığın trafik güvenliğini tehlikeye sokma suçundan cezalandırılması gerektiğinin kabul edilmesi karşısında, somut olayda sanığın hatalı sollama yapıp katılanın aracına çarparak üç kişinin yaralanmalarına sebebiyet verdiği ve atılı suçtan mahkumiyetine karar verildiği; dolayısıyla trafik güvenliğini tehlikeye sokma suçu bakımından hüküm kurulmasına yer olmadığına karar verilmesi gerektiği gözetilmeden sanığın trafik güvenliğini tehlikeye sokma suçu bakımından da mahkumiyetine karar verilmesi,  Kanuna aykırı olup, sanığın temyiz itirazları bu itibarla yerinde görüldüğünden 5320 sayılı kanunun 8/1. maddesi uyarınca halen uygulanmakta olan 1412 sayılı CMUK'un 321. maddesi uyarınca hükmün isteme aykırı olarak BOZULMASINA 19/01/2021 tarihinde oybirliğiyle karar verildi."
}