{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  Sanık hakkında 5237 sayılı TCK'nin 86/1, 86/3-e, 87/1-d maddeleri uyarınca belirlenen 2 yıl 12 ay hapis cezasının TCK'nin 87/1-son maddeleri uyarınca 5 yıla çıkarılması ve indirim maddelerinin bu ceza miktarı üzerinden uygulanarak sonuç cezanın tespiti gerekirken, hapis cezasının 3 yıla çıkarılması suretiyle eksik ceza tayin edilmişse de, sanığın kazanılmış hakkı nedeniyle sonuç cezanın \"2 ay 15 gün\" hapis cezası olarak tespiti gerektiğinden, bu durumun sonuca etkili olmayacağından tebliğnamenin (2) numaralı bozma görüşüne iştirak edilmemiştir.  Bozma ilamından önce sanığın \"2 ay 15 gün\" hapis cezası ile cezalandırılmasına karar verildiği, söz konusu kararın sadece sanık tarafından temyiz edildiği ve aleyhe temyiz bulunmaması nedeniyle 1412 sayılı CMUK'un 326/son maddesi gereğince sanığın kazanılmış hakkının dikkate alınması gerektiği halde, bozma üzerine verilen kararda sanık hakkında neticeten \"1 yıl 10 ay 15 gün\" hapis cezasına hükmedilmesi suretiyle sanığın kazanılmış hakkının ihlal edilmesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, ancak bu husus yeniden yargılamayı gerektirmediğinden CMUK'un 322. maddesi gereğince, hükmün TCK'nin 62. maddesinin uygulanmasına ilişkin fıkrasından sonra gelmek üzere \"Ancak ilk hüküm yalnızca sanık tarafından temyiz edilmiş olup, aleyhe temyiz bulunmadığından ve bu durum ceza miktarı açısından CMUK'un 326/son maddesi uyarınca sanık lehine kazanılmış hak oluşturduğundan, sanığın neticeten \"2 ay 15 gün\" hapis cezası ile cezalandırılmasına,\" şeklindeki fıkranın eklenmesi suretiyle hükmün DÜZELTİLEREK ONANMASINA, 21.01.2021 gününde oy birliğiyle karar verildi."
}