{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : İSTANBUL Bölge Adliye Mahkemesi 5. Ceza Dairesi   Hükümler : a)Mahkûmiyet;İstanbul 18. Ağır Ceza Mahkemesinin 31/10/2019 tarihli, 2019/153 esas ve 2019/436 sayılı kararı  b)İstinaf başvurusunun esastan reddi;İstanbul Bölge Adliye Mahkemesi 5. Ceza Dairesinin 09/06/2020 tarihli 2019/5904 esas ve 2020/1135 sayılı kararı    Sanık ... müdafiinin temyiz incelemesinin duruşmalı olarak yapılmasına ilişkin isteminin, 696 sayılı KHK'nın 100. maddesi ve 7079 sayılı Kanun'un 94. maddesi ile değişik 5271 sayılı CMK'nın 299. maddesi uyarınca takdiren reddine karar verilerek, duruşmasız inceleme yapılmıştır.  Bölge Adliye Mahkemesi’nce verilen hüküm sanıklar müdafileri tarafından temyiz edilmekle, temyiz edenlerin sıfatı, başvurunun süresi, kararın niteliği ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ:  1-Sanık ... müdafiinin temyiz isteminin incelenmesinde;  Sanık müdafii hükmü 13/07/2020 tarihinde temyiz etmiş ise de, sanığın 05/10/2020 ve 28/10/2020 tarihli dilekçelerinde ve tercüman eşliğinde 16/11/2020 tarihinde İstanbul 18. Ağır Ceza Mahkemesince alınan “...temyiz talebimden vazgeçiyorum,kararın kesinleştirilerek tarafıma müddetname gönderilmesini talep ediyorum” şeklindeki beyanının temyizden vazgeçme niteliğinde olduğu anlaşıldığından sanık ... hakkındaki hükmün İNCELENMESİNE YER OLMADIĞINA,  2-Sanık ... hakkındaki mahkûmiyet hükmüne yönelik temyiz isteminin incelenmesinde;  5271 sayılı CMK’nın 288.ve 294. maddelerinde yer alan düzenlemeler dikkate alınarak, 289. maddesinde sayılan kesin hukuka aykırılık halleri ile sanık müdafiinin dilekçesinde belirttiği temyiz sebeplerinin hükmün hukuki yönüne ilişkin olduğu değerlendirilerek, anılan sebeplere bağlı olarak yapılan incelemede;  1- Kendisinde herhangi bir uyuşturucu ya da uyarıcı madde ele geçmeyen sanığın savunmasının aksine, suç tarihinde güvenlik güçlerince sanık ...’in ikametinde yapılan aramada ele geçirilen uyuşturucu maddelerle ilgisi bulunduğuna, hakkındaki hükmün temyizden vazgeçme nedeniyle incelenmesine yer olmadığına karar verilen dosyanın diğer sanığı Mohammed’in eylemine iştirak ettiğine ilişkin kuşku sınırlarını aşan mahkumiyetine yeterli ve kesin delil bulunmadığı anlaşıldığından; sanığın beraati yerine mahkûmiyetine karar verilmesi,  2- TCK’nın 53. maddesinin uygulanması ile ilgili olarak hükümden sonra 15/04/2020 tarihinde yürürlüğe giren 7242 sayılı Kanun’un 10. maddesi ile yapılan değişiklik nedeniyle TCK’nın 53. maddesinin uygulanması ile ilgili olarak yeniden değerlendirme yapılmasında zorunluluk bulunması,  Kanuna aykırı, sanık müdafiinin temyiz itirazı bu nedenle yerinde olduğundan CMK'nın 302/2. maddesi uyarınca hükmün BOZULMASINA; bozmanın niteliğine göre, sanığın hükmen tutuklanmasına yönelik çıkarılan YAKALAMA EMRİNİN KALDIRILMASINA, bu hususta ilgili Cumhuriyet Başsavcılığına yazı yazılmasına,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın İstanbul 18.Ağır Ceza Mahkemesi'ne, kararın bir örneğinin İstanbul Bölge Adliye Mahkemesi 5.Ceza Dairesi’ne gönderilmesine,  20/01/2021 tarihinde oy birliği ile karar verildi."
}