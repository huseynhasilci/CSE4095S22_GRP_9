{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "22",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : GAZİANTEP Bölge Adliye Mahkemesi 5. Ceza Dairesi   Hüküm : 1- İlk derece mahkûmiyet: Malatya 4. Ağır Ceza Mahkemesi 01/11/2018 gün - 2018/51 esas ve 2018/114 karar  2- İstinaf talebinin esastan reddi: Gaziantep Bölge Adliye Mahkemesi 5. Ceza Dairesi 09/04/2019 gün - 2019/937 esas ve 2019/558 karar      Bölge Adliye Mahkemesince verilen hüküm temyiz edenin sıfatı, başvurusunun süresi, kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ:  Gerekçeli karar başlığında suç tarihinin “23/01/2018 ve 29/01/2018” yerine “03/01/2018” olarak gösterilmesi, mahkeme tarafından düzeltilmesi mümkün maddi hata kabul edilmiştir.  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınıp, sanık ve müdafiinin temyiz dilekçelerinde belirttikleri temyiz sebeplerinin hükmün hukuki yönüne ilişkin olduğu değerlendirilerek, anılan sebeplere bağlı olarak yapılan incelemede,  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, sanığın 29/01/2018 tarihinde ... ve ...’de ele geçirilen 2 adet 1,4 gram esrarı temin ettiğinin anlaşıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile aşağıda belirtilenin dışında yaptırımların doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  Dosyadaki bilgi ve belgelere göre, sanığın 29/01/2018 tarihinde ... ve ...’de ele geçen esrarı temin ettiği sabit ise de, 23/01/2018 tarihinde ...’te ele geçen 2 adet 1,29 gram esrarı sattığına veya temin ettiğine dair savunmansın aksine mahkûmiyetine yeterli ve kesin delil bulunmadığı gözetilmeden, tek eylemi sabit olan sanık hakkında, TCK'nın 43. maddesinde öngörülen \"zincirleme suç\" hükümlerinin uygulanması suretiyle fazla ceza tayin edilmesi,  Yasaya aykırı, sanık ve müdafiinin temyiz itirazları bu nedenlerle yerinde olduğundan, hükmün BOZULMASINA,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Malatya 4. Ağır Ceza Mahkemesine, kararın bir örneğinin Gaziantep Bölge Adliye Mahkemesi 5. Ceza Dairesine gönderilmesine, 22/01/2021 tarihinde oy birliği ile karar verildi."
}