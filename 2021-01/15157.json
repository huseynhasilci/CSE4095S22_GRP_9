{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza verilmesine yer olmadığına    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü;  Yerinde görülmeyen diğer temyiz sebeplerinin reddine, ancak;  1) Katılanın, sanığın işyerine gelerek sanığa hakaret ettiği, bunun üzerine sanığın katılanı; Küçükçekmece Adli Tıp Şube Müdürlüğünün 09/04/2015 tarihli raporuna göre, \"sol boyunda 5x0,5cm, 7x0,3cm, 2x2cm kırmızı ekimoz, sağ boyunda 8x0,3cm, 2x3cm kırmızı ekimoz, sırt orta hatta 5x0,5cm 3 adet kırmızı ekimoz, sağ skapula üstünde 3x3cm ve 4x2cm kırmızı ekimoz, sağ el sırtında 0,5cm abrazyon, sol bacak lateralinde 5x3cm mor ekimoz, sağ bacak ön yüzde 2 adet 2x2cm sarı yeşil ekimoz\" oluşacak şekilde yaraladığı dikkate alındığında, katılanda darp sonucu oluşan mevcut bulguların bir tokat ile gerçekleşmesinin mümkün olmayacağı gözetilerek; sanığın, haksız tahrik indirimi uygulanmak suretiyle basit yaralama suçundan mahkumiyeti yerine yazılı şekilde; \"o anda hal ve koşullara göre uğradığı saldırı ile orantılı biçimde bir kez tokat atmak suretiyle defetmek zorunda kaldığı için gerçekleştirdiği\" gerekçesiyle 5237 sayılı TCK'nin 25/1. maddesi uyarınca meşru savunma nedeniyle hakkında ceza verilmesine yer olmadığına karar verilmesi,  Kabul ve uygulamaya göre de;  2) Sanığın eyleminin meşru müdafaa kapsamında kaldığının kabulü karşısında, 5237 sayılı TCK’nin 25/1. ve 5271 sayılı CMK'nin 223/2-d maddeleri gereğince beraat kararı verilmesi gerekirken, yazılı şekilde ceza verilmesine yer olmadığına karar verilmesi,    Bozmayı gerektirmiş, katılan vekilinin temyiz sebepleri bu itibarla yerinde görülmüş olduğundan hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 26/01/2021 tarihinde oy birliğiyle karar verildi."
}