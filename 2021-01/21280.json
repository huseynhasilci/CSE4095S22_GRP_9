{
    "Dairesi": "10.Hukuk Dairesi",
    "Mahkemesi": "İş Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Dava, davalılardan işverene ait işyerinde geçen çalışmalarının tespiti istemine ilişkindir.  Mahkemece, ilâmında belirtildiği şekilde davanın kabulüne karar verilmiştir.  Hükmün, fer'i müdahil Kurum vekili tarafından temyiz edilmesi üzerine, temyiz isteğinin süresinde olduğu anlaşıldıktan ve düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  7201 sayılı Tebligat Kanunu'nun 12. maddesine göre, tüzel kişilere tebligat yetkili temsilcilerine yapılır. Dosya içindeki evraklardan hakkında ihya kararı verildiği görülen davalılardan “Bemaş Yapı Koop.’nin” tasfiye memurlarının ... ve ... olduğu, Tasfiye Memuru ...’ın mahkemeye verdiği dilekçesinde “Sağlık Mah. Marmara Sok. No:10/9 Çankaya-Ankara” olarak yeni adres bildirdiği, gerekçeli kararın bildirilen adrese tasfiye memurlarına usûlüne uygun olarak tebliğ edilerek, temyiz süresi geçtikten ve gerektiğinde 6100 sayılı Hukuk Muhakemeleri Kanunu'nun geçici 3. maddesi gereğince, Hukuk Usûlü Muhakemeleri Kanunu'nun 432. maddesindeki prosedür işletildikten sonra gönderilmek üzere dosyanın mahalline GERİ ÇEVRİLMESİNE, temyiz itirazlarının bu noksanlıklar giderilip dosya geldikten sonra incelenmesine, 28/01/2021 gününde oybirliğiyle karar verildi."
}