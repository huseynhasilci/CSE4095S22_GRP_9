{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanık hakkında kasten basit yaralama suçundan açılan kamu davasının şikayetten vazgeçme nedeniyle düşürülmesine dair; Karaman 1. Asliye Ceza Mahkemesinin 22.02.2018 tarih ve 2016/173 Esas - 2018/179 Karar sayılı kararı  2) O yer Cumhuriyet savcısının istinaf başvurusu kabul edilerek yeniden hüküm kurulması suretiyle sanığın kasten basit yaralama suçundan mahkumiyetine dair; Ankara Bölge Adliye Mahkemesi 2. Ceza Dairesinin 14.06.2019 tarih ve 2018/2222 Esas - 2019/1342 Karar sayılı kararı    Ankara Bölge Adliye Mahkemesi 2. Ceza Dairesinin 14.06.2019 tarih ve 2018/2222 Esas - 2019/1342 Karar sayılı kararının sanık tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  İlk derece mahkemesince sanık hakkında kasten basit yaralama suçundan açılan kamu davasının şikayetten vazgeçme nedeniyle düşürülmesine, Ankara Bölge Adliye Mahkemesi 2. Ceza Dairesi tarafından ise sanığın mahkumiyetine karar verildiği, sanık hakkında basit kasten yaralama suçundan verilen kararın türü ve karar tarihi gözetildiğinde, 28.02.2019 tarihli Resmi Gazete’de yayımlanarak yürürlüğe giren 7165 sayılı Kanun ile yeniden düzenlenen 5271 sayılı CMK'nin 286/2-d maddesi uyarınca, ilk defa bölge adliye mahkemesince mahkumiyet kararı verildiğinden, kararın temyiz kanun yoluna tabi olduğu belirlenerek yapılan incelemede;  Ankara Bölge Adliye Mahkemesi 2. Ceza Dairesinin 14.06.2019 tarih ve 2018/2222 Esas - 2019/1342 Karar sayılı “istinaf başvurusu kabul edilerek yeniden hüküm kurulması suretiyle sanığın mahkumiyetine dair” kararına yönelik sanığın temyiz dilekçesinde 5271 sayılı CMK'nin 294/2. maddesine göre hükmün hukuki yönüne ilişkin temyiz nedeni bildirilmediği anlaşıldığından; sanığın temyiz talebinin 5271 sayılı CMK’nin 298/1. maddesi gereğince REDDİNE,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Karaman 1. Asliye Ceza Mahkemesine, kararın bir örneğinin ise Ankara Bölge Adliye Mahkemesi 2. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 20.01.2021 gününde oy birliğiyle karar verildi."
}