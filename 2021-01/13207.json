{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ANTALYA 2. Ağır Ceza Mahkemesi   Hükümler : Mahkûmiyet      Dosya İncelendi.  GEREĞİ GÖRÜŞÜLÜP DÜŞÜNÜLDÜ:  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanıklar tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1)Suç tarihinde on sekiz yaşından küçük olan sanık ... hakkında, TCK’nın 52/4. maddesinin uygulanması sırasında, 5275 sayılı Kanunun 106/4. maddesine aykırı olacak şekilde, ödenmeyen adli para cezasının hapse çevrileceği ihtarında bulunulması,  2)Hükümden sonra 24/11/2015 tarihinde yayımlanarak yürürlüğe giren Anayasa Mahkemesi'nin 08/10/2015 tarihli 2014/140 esas ve 2015/85 karar sayılı kararı ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanunla yapılan değişiklik nedeniyle, bu maddenin uygulanması açısından, sanıklar Niyazı ve ...’ün durumunun yeniden belirlenmesinde zorunluluk bulunması,  3)Sanıkların gözaltı ve tutuklulukta geçirdikleri sürenin hükmedilen cezalarından mahsubu sırasında uygulama maddesinin “TCK’nın 63. maddesi” yerine, maddi hata sonucu “TCK’nın 64. maddesi” olarak gösterilmesi,  4)Üretimi, bulundurulması, kullanılması, taşınması, alım ve satımı suç oluşturan uyuşturucu maddelerin, TCK'nın 54/4. maddesi yerine, uygulama fıkrası hatalı gösterilerek TCK'nın 54/1. maddesi uyarınca müsaderesine karar verilmesi, aynı hüküm fıkrasında adli emanette kayıtlı uyuşturucu maddeler ve Antalya Kriminal Laboratuvarınca alınan tanık numunelerin müsaderesine karar verilmesi gerekirken; maddi hata ve anlatım bozukluğu sonucu “ Adli Emanetin ... sırasında bulunan analiz ve tanık dinleme işleminde kullanılan uyuşturucu maddelerin müsaderesine” karar verilmesi,  Kanuna aykırı, sanıklar müdafilerinin temyiz itirazları bu nedenle yerinde olduğundan hükümlerin CMUK'nın 321. maddesi gereğince BOZULMASINA; ancak bu aykırılıkların yeniden duruşma yapılmaksızın aynı Kanun'un 322. maddesi uyarınca düzeltilmesi mümkün bulunduğundan;  1)Sanık ... hakkında hükmolunan adli para cezasının taksitlendirilmesine ilişkin bölümde yer alan \"... ve ödenmeyen adli para cezasının hapse çevrileceği yolunda ihtarat yapılmasına(yapıldı)\" ibaresinin hükümden çıkarılması,  2)Sanıklar ... ve ... hakkında TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine “Anayasa Mahkemesi'nin 08/10/2015 tarihli iptal kararı ve 7242 sayılı Kanunla yapılan değişiklikten sonra oluşan durumuna göre, sanıklar hakkında, TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına” ibaresinin yazılması,  3)Gözaltı ve tutuklulukta geçen sürelerin hükmedilen cezadan mahsubuna ilişkin hüküm fıkrasında yer alan “TCK 64/1” ibaresinin çıkarılarak yerine, “TCK’nın 63. ” ibaresinin yazılması,  4)Uyuşturucu maddenin müsaderesine ilişkin “ Adli Emanetin 2014/5485 sırasında bulunan analiz ve ...” ibaresi ile başlayan hüküm fıkrasının çıkarılarak, yerine “Adli Emanetin 2014/5485 sırasında kayıtlı uyuşturucu maddeler ile Antalya Kriminal Polis Laboratuvarınca alınan tanık numunelerin TCK’nın 54/4. maddesi uyarınca müsaderesine,” ibaresinin yazılması,Suretiyle hükümlerin DÜZELTİLEREK ONANMASINA, 25/01/2021 tarihinde oy birliği ile karar verildi."
}