{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Taksirle adam öldürme suçundan şüpheliler Darıca Eğitim ve Araştırma Hastanesi çalışanları haklarında yapılan soruşturma esnasında, suç yeri itibarıyla dosyanın İstanbul Anadolu Cumhuriyet Başsavcılığına gönderilmesine dair Bakırköy Cumhuriyet Başsavcılığının 04/09/2019 tarihli ve 2019/81307 soruşturma, 2019/10883 sayılı yetkisizlik kararını müteakip, bu kez suç yeri bakımından dosyanın Gebze Cumhuriyet Başsavcılığına gönderilmesine ilişkin İstanbul Anadolu Cumhuriyet Başsavcılığının 24/09/2019 tarihli ve 2019/158215 soruşturma, 2019/11622 sayılı yetkisizlik kararı üzerine, İstanbul Anadolu Cumhuriyet Başsavcılığının yetkili savcılık olarak belirlenmesine dair merci İstanbul 18. Ağır Ceza Mahkemesinin 10/10/2019 tarihli ve 2019/1029 Değişik iş sayılı Kararının;  İstanbul 18. Ağır Ceza Mahkemesinin 10/10/2019 tarihli ve 2019/1029 değişik iş sayılı kesin kararını müteakip, İstanbul 5. Ağır Ceza Mahkemesinin 28/01/2020 tarihli ve 2020/1468 değişik iş sayılı kararı yok hükmünde sayılarak yapılan incelemede;  Dosya kapsamına göre; şüpheliler hakkında taksirle adam öldürme iddiasıyla yürütülen soruşturmada, Bakırköy Cumhuriyet Başsavcılığı ve İstanbul Anadolu Cumhuriyet Başsavcılığı arasında oluşan olumsuz yetki uyuşmazlığında mercince İstanbul Anadolu Cumhuriyet Başsavcılığının yetkisizlik kararının kaldırılmasına karar verilmiş ise de,  Soruşturma konusu olayın, maktüle Darıca Farabi Eğitim Araştırma Hastanesinde uygulanan tedavi yöntemlerinin yanlış olması nedeniyle maktülün hayatını kaybetmesi iddiasından ibaret olduğu ve suç yerinin Darıca olduğunun anlaşılması karşısında, mercince suçun işlendiği yerin Gebze Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 01/10/2020 gün ve 94660652-105-34-9053-2020-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  İstanbul 18. Ağır Ceza Mahkemesinin 10/10/2019 tarihli ve 2019/1029 Değişik iş sayılı Kararından sonra, İstanbul 5. Ağır Ceza Mahkemesince uyuşmazlığın esasına ilişkin verilen 28/01/2020 tarihli, 2019/1468 Değişik iş ve 04/03/2020 tarihli, 2020/254 Değişik iş sayılı Kararların hukuki değerden yoksun olduğu gözetilerek,  kanun yararına bozma istemine dayanan ihbarname münderecatı yerinde görüldüğünden talebin kabulü ile İstanbul 18. Ağır Ceza Mahkemesince verilen 10/10/2019 tarihli ve 2019/1029 Değişik iş sayılı Kararın CMK'nın 309. maddesi uyarınca BOZULMASINA, bozma sebebine nazaran müteakip işlemlerin mercince yapılmasına, dosyanın mahalline gönderilmesi için Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}