{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanığın beraatine ilişkin hüküm, katılan tarafından temyiz edilmekle, dosya incelenerek gereği düşünüldü;  Sanığın, emlakçılık yapan tanıklar Şahran ve Şükrü’ye kayınpederine ait taşınmazları vekaleten satmak istediğini söylediği, emlakçıların da inşaat şirketi olan katılanın bu satış ile ilgilebileceği beyanları üzerine sanığın emlakçılarla birlikte katılanın inşaat şirketine gittiği, pazarlık sonucu satış konusunda anlaştıkları, katılanın sanığa 3.000,00 TL kapora verdiği, daha sonra sanığın kayınvalidesinin hastanede olduğunu söyleyerek, anlaşılan tutara mahsuben makbuz karşılığı 4.000,00 TL daha aldığı, taşınmazların sanığın kayınpederi adına kayıtlı olmadığı, bu suretle sanığın üzerine atılı suçu işlediğinin iddia edildiği somut olayda; sanığın, katılanın işyerine gelip güven telkin ederek katılana yönelik hileli eylem sergilediği ve bu şekildeki haksız menfaat sağlaması şeklinde sübut bulan eyleminin, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaştırma kapsamında kalan ve TCK'nın 157/1 maddesinde düzenlenen dolandırıcılık suçunu oluşturduğu gözetilmeden, delillerin takdirinde hataya düşülerek atılı suçtan sanığın mahkumiyeti yerine, yazılı şekilde beraatine hükmedilmesi,  Kanuna aykırı olup, katılanın temyiz itirazları bu nedenle yerinde görüldüğünden 5320 sayılı Kanun'un 8. maddesi gereğince halen uygulanmakta olan 1412 sayılı CMUK'un 321. maddesi uyarınca hükmün BOZULMASINA, 20/01/2021 tarihinde oybirliğiyle karar verildi."
}