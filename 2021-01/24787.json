{
    "Dairesi": "3.Ceza Dairesi",
    "Mahkemesi": "",
    "Mahkeme Günü": "04",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Kasten basit yaralama suçundan sanık ...'ün, 5237 sayılı Türk Ceza Kanunu’nun 86/2, 62/1 ve 52. maddeleri uyarınca 2.000,00 Türk Lirası adli para cezası ile cezalandırılmasına dair İstanbul Anadolu 64. Asliye Ceza Mahkemesinin 10.12.2019 tarihli ve 2019/464 Esas, 2019/712 Karar sayılı kararına karşı Adalet Bakanlığının 12.11.2020 tarihli ve 2020/14805 sayılı yazısıyla kanun yararına bozma isteminde bulunulduğundan bu işe ait dava dosyası Yargıtay Cumhuriyet Başsavcılığının 15.12.2020 tarihli ve 2020/103375 sayılı tebliğnamesi ile Dairemize gönderilmekle incelendi.  Mezkur ihbarnamede;  Dosya kapsamına göre, müşteki Savaş Bıçak'ın 10.12.2019 tarihli oturumda alınan beyanında sanıktan şikayetçi olmadığını ifade etmesi ve basit yaralama suçunun 5237 sayılı Kanun'un 86/2. maddesi gereğince soruşturma ve kovuşturmasının şikayete tabi olması karşısında, 5237 sayılı Kanun’un 74/3. maddesinde yer alan “Kovuşturma yapılabilmesi şikâyete bağlı suçlarda kanunda aksi yazılı olmadıkça suçtan zarar gören kişinin vazgeçmesi davayı düşürür ve hükmün kesinleşmesinden sonraki vazgeçme cezanın infazına engel olmaz.” şeklindeki düzenlemeye nazaran, sanık hakkındaki kamu davasının 5271 sayılı Ceza Muhakemesi Kanunu'nun 223/8. maddesi gereğince düşürülmesine karar verilmesi gerekirken, yazılı şekilde sanığın mahkûmiyetine karar verilmesinde isabet görülmediğinden bahisle, 5271 sayılı CMK'nin 309. maddesi gereğince anılan kararın bozulması lüzumunun ihbar olunduğu anlaşıldı.  Gereği görüşülüp düşünüldü:  Adalet Bakanlığının kanun yararına bozma isteyen yazısına dayanan tebliğnamede ileri sürülen düşünce yerinde görüldüğünden sanık ... hakkındaki İstanbul Anadolu 64. Asliye Ceza Mahkemesinin 10.12.2019 tarihli ve 2019/464 Esas, 2019/712 Karar sayılı kararının 5271 sayılı CMK'nin 309/4. maddesinin (d) bendi gereğince kanun yararına BOZULMASINA ve mağdur şikayetten vazgeçtiğinden sanık ... hakkında kasten basit yaralamadan açılan kamu davasının 5237 sayılı TCK’nin 73/4. maddesi delaletiyle 5271 sayılı CMK'nin 223/8. maddesi gereğince DÜŞÜRÜLMESİNE, dosyanın mahalline gönderilmek üzere Yargıtay Cumhuriyet Başsavcılığına TEVDİİNE, 04.01.2021 gününde oy birliğiyle karar verildi."
}