{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kamu malına zarar verme, görevli memura direnme, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, mahkumiyet    Dosya incelenerek gereği düşünüldü;  1)-Suça sürüklenen çocuklar ..., ..., ..., ..., ..., ..., ..., ..., ..., ... ve ... hakkında görevi yaptırmamak için direnme suçundan beraat, sanıklar ..., ..., ... hakkında hakaret suçundan beraat, sanık ... hakkında yaralama suçlarından kurulan ceza verilmesine yer olmadığına yönelik hükümlere yönelik katılan kurum vekili tarafından yapılan temyiz talebinin incelenmesinde;  Suça sürüklenen çocuklar hakkında görevi yaptırmamak için direnme ve hakaret suçundan kurulan beraat ve yaralama suçundan kurulan ceza verilmesine yer olmadığı hükmüne yönelik olarak bu suç yönünden zarar gören ya da katılan sıfatı bulunmayan katılan kurum vekilinin temyiz hakkı bulunmadığından 1412 sayılı CMUK’un 317. maddesi gereğince temyiz talebinin REDDİNE,  2)Suça sürüklenen çocuklar ... ve ... hakkında kamu malına zarar verme suçundan kurulan beraat hükümlerine yönelik katılan kurum vekilinin temyiz itirazlarının incelemesinde;  Yapılan duruşmaya, toplanan delillere, gerekçeye, hakimin kanaat ve takdirine göre temyiz itirazları yerinde olmadığından reddiyle hükmlerin istem gibi ONANMASINA,  3)Suça sürüklenen çocuk ..., ... ve ...'in üzerlerine atılı bulunan görevi yaptırmamak için direnme suçundan kurulan hükümlerin temyiz incelemesinde;  Suça sürüklenen çocukların eylemine uyan 5237 sayılı TCK'nın 265, 265/3,31/3. maddelerinde yazılı bulunan atılı suçların gerektirdiği cezanın türü ve üst sınırına göre; aynı Yasa'nın 66/1-e ve 66/2. maddelerinde öngörülen 5 yıl 4 ay asli zamanaşımı süresinin mahkumiyet tarihi olan 18.02.2014 gününden inceleme tarihine kadar geçmiş bulunması,  Bozmayı gerektirmiş, suça sürüklenen çocukların temyiz nedenleri bu itibarla yerinde görülmüş olduğundan, hükümlerin açıklanan nedenle tebliğnameye aykırı olarak BOZULMASINA, bozma nedeni yeniden yargılama yapılmasını gerektirmediğinden, 5320 sayılı Yasa'nın 8/1. maddesi yollamasıyla 1412 sayılı CMUK'nun 322. maddesinin verdiği yetkiye dayanılarak suça sürüklenen çocuklar hakkındaki kamu davasının zamanaşımı nedeniyle DÜŞÜRÜLMESİNE,  2)Suça sürüklenen çocuklar ... ve ... hakkında kamu malına zarar verme suçundan kurulan hükmlerin temyiz incelemesinde;  Diğer temyiz itirazlarının reddine,Ancak;  Kamu malına zarar verme suçundan hüküm kurulurken 28/06/2014 tarihli ve 6545 sayılı Kanun'un 65. maddesiyle, TCK 152. maddesinin birinci fıkrasında yer alan “Altı” ibaresi “Dört” şeklinde ve aynı şekilde TCK'nun 152/2-a maddesinde artırım oranının iki katından bir katına indirilmesi şeklinde değiştirilmiş olduğundan hükümden sonraki değişiklikte cezanın üst haddinin suça sürüklenen çocuklar lehine olması nedeniyle suça sürüklenen çocukların hukuki durumunun yeniden değerlendirilmesinde zorunluluk bulunması,  Bozmayı gerektirmiş, suça sürüklenen çocukların temyiz itirazları bu itibarla yerinde görülmüş olduğundan hükümlerin bu sebepten dolayı isteme aykırı olarak BOZULMASINA, 25.01.2021 gününde oy birliğiyle karar verildi."
}