{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık ... ... O. yönünden; TCK'nın 157/1, 62, 53. maddeleri gereğince mahkumiyet  Sanık ... ve ... ... O yönünden; beraat      Sanık ... ... O. hakkında dolandırıcılık suçundan verilen mahkumiyet hükmü katılan ve sanık tarafından, sanıklar ... ve ... ... O. hakkında dolandırıcılık suçundan verilen beraat hükümleri katılan tarafından temyiz edilmekle, dosya incelenerek gereği düşünüldü:  Katılanın aracını satmak üzere sahibinden.com isimli siteye ilan verdiği, sanık ... ... O,'nun katılanla telefonda görüşüp 51.000 TL'ye anlaştığı, katılanın aracın satış işlemleri için Trabzon'a geldiği, burada sanıkların katılanı karşıladıkları, sanık ... ... O,'nun katılana 8.000 TL peşinat verip aracın noterden devrini sağladığı, kalan 43.000 TL daha sonra vereceğini söylemesine rağmen geri kalan kısmı vermediği gibi aracı da iade etmediği, sanıkların eylem ve fikir birliği içerisinde üzerlerine atılı suçu işlediği iddia olunan somut olayda;  1)Sanıklar ... ve ... ... O. hakkında dolandırıcılık suçundan verilen beraat hükümlerine yönelik temyiz talebinin incelenmesinde;  Sanıkların savunmaları, katılan beyanı, tanık anlatımları ve tüm dosya kapsamı birlikte değerlendirildiğinde sanıkların inkara yönelik savunmalarının aksine, mahkumiyetlerine yeterli, her türlü şüpheden uzak, kesin ve inandırıcı delil elde edilemediği gerekçesiyle verilen beraat hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılanın sanıkların üzerine atılı suçun unsurlarının oluştuğuna ilişkin ve yerinde görülmeyen sair temyiz itirazlarının reddiyle hükümlerin ONANMASINA,  2)Sanık ... ... O. hakkında dolandırıcılık suçundan verilen mahkumiyet hükmüne yönelik temyiz talebinin incelenmesinde;  Sanığa yüklenen dolandırıcılık suçu nedeniyle, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaştırma işlemleri için gereği yapılarak sonucuna göre sanığın hukuki durumunun takdir ve tayini zorunluluğu,  Bozmayı gerektirmiş, katılan ve sanığın temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca, sair hususlar incelenmeksizin hükmün BOZULMASINA, 26/01/2021 tarihinde oybirliğiyle karar verildi."
}