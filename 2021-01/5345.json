{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Kararın daha önce Yargıtay denetiminden geçtiği için 1412 sayılı CMUK'da düzenlenen temyiz yasa yoluna tabi olduğu; sanığın ve savunmanının yokluğunda kurulan 07/11/2019 günlü kısa kararda yasa yolu açıklaması yapılırken, temyiz süresinin tebliğ tarihinden itibaren 15 gün olduğunun yazılmış olması hususunun yanıltıcı mahiyette olması nedeniyle, sanık müdafii’nin temyiz başvurusunun süresinde olduğu değerlendirilerek yapılan incelemede;  Mağdur ...’ın ad ve soyadının gerekçeli karar başlığında gösterilmemesi, mahallinde düzeltilebilir maddi hata kabul edilmiştir.  Suç tarihi itibariyle 15-18 yaş grubunda bulunan suça sürüklenen çocuğun eylemine uyan 5237 sayılı TCK’nun 142/1-e ve 31/3. maddelerinde tanımlanan suç eşyasının satın alınması veya kabul edilmesi suçu için öngörülen cezanın türü ve üst sınırına göre; aynı Kanun'un 66/1-e, 66/2 ve 67/4. maddelerinde öngörülen 7 yıl 12 aylık olağanüstü zamanaşımı süresinin suçun işlendiği tarih olan 20/05/2011 tarihinden yerel mahkemenin hüküm tarihi olan 07/11/2019 gününü kadar geçmiş bulunması,  Bozmayı gerektirmiş, suça sürüklenen çocuk ... müdafii’nin temyiz itirazları bu bakımdan yerinde görülmüş olduğundan, hükmün açıklanan nedenle BOZULMASINA, bozma nedeni yeniden yargılama yapılmasını gerektirmediğinden, 5320 sayılı Kanun'un 8. maddesi uyarınca halen yürürlükte bulunan, 1412 sayılı CMUK'nın 322. maddesinin verdiği yetkiye dayanılarak, suça sürüklenen çocuk hakkında açılan kamu davasının, 5271 sayılı CMK'nın 223/8. maddesi gereğince zamanaşımı nedeniyle DÜŞÜRÜLMESİNE, 19.01.2021 gününde oybirliğiyle karar verildi."
}