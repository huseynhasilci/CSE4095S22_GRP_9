{
    "Dairesi": "2.Hukuk Dairesi",
    "Mahkemesi": " İzmir Bölge Adliye Mahkemesi 2. Hukuk Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Boşanma",
    "Birinci Mahkemesi": "",
    "ictihat": "     Taraflar arasındaki davanın yapılan muhakemesi sonunda bölge adliye mahkemesi hukuk dairesince verilen, yukarıda tarihi ve numarası gösterilen hüküm davalı erkek tarafından temyiz edilerek; temyiz incelemesinin duruşmalı olarak yapılması istenilmekle; duruşma için belirlenen 11.01.2021 günü temyiz eden davalı ... geldi. Karşı taraf davacı ... ve vekili gelmedi. Bu sırada temyiz eden davalı ...'nın Türkçe bilmediğinden bahisle Arapça bilen tercümanı yanında getirdiği görüldü. ...1972 doğumlu 76024014330 TC. kimlik numaralı yeminli tercüman, tercüman tarafından ibraz edilen yeminli tercüman tutanağı incelendi. Bir sureti alındı okundu dosya içerisine konuldu. Aslı kendisine iade edildi. Tercüman aracılığıyla temyiz eden ...'dan soruldu: Ben eşimi seviyorum eşimden boşanmak istemiyorum, eşim çocuklarımı bana göstermiyor dedi. Beyanı okundu imzası alındı. Tercüman'dan soruldu: Zapta geçen ve tarafıma okunan davalı eş beyanları doğrudur ve size tercüme ettiğim şekilde zapta geçirilmiştir dedi. Beyanı okundu imzası alındı. Gelenin konuşması dinlendikten sonra işin incelenerek karara bağlanması için duruşmadan sonraya bırakılması uygun görüldü. Bugün dosyadaki bütün kağıtlar okunup gereği görüşülüp düşünüldü:  Dosyadaki yazılara, kararın dayandığı delillerle kanuna uygun sebeplere ve özellikle delillerin takdirinde bir yanlışlık görülmemesine göre, yerinde bulunmayan temyiz itirazlarının reddiyle usul ve kanuna uygun olan hükmün ONANMASINA, aşağıda yazılı onama harcının temyiz edene yükletilmesine, peşin alınan harcın mahsubuna ve 267.80 TL. temyiz başvuru harcı peşin alındığından başkaca harç alınmasına yer olmadığına, dosyanın ilk derece mahkemesine, karardan bir örneğinin ilgili bölge adliye mahkemesi hukuk dairesine gönderilmesine oybirliğiyle karar verildi. 11.01.2021 (Pzt.)"
}