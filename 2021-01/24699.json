{
    "Dairesi": "3.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, 6136 sayılı Kanun'a muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Cumhuriyet savcısının gerekçeli temyiz dilekçesi içeriğinden, temyiz isteminin sanık hakkında 6136 sayılı Kanun'a muhalefet suçundan verilen mahkumiyet hükmü ile sınırlı olduğu anlaşılarak yapılan incelemede;  1) Sanık hakkında müştekiye yönelik silahla kasten yaraklama suçundan verilen karara ilişkin temyiz sebeplerinin incelenmesinde;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafinin ve o yer Cumhuriyet savcısının yerinde görülmeyen temyiz sebeplerinin ayrı ayrı reddiyle hükmün ONANMASINA,  2) Sanık hakkında, 6136 sayılı Kanun'a muhalefet suçundan verilen karara yönelik temyiz sebeplerinin incelenmesinde ise;  Sanık hakkında hükmedilen adli para cezasının ödenmemesi halinde hapse çevrileceğine hükmedilmiş ise de para cezasının ödenmemesi halinde izlenecek yöntem 5275 sayılı Kanun'un 106/3. maddesinde ve CGK'nin 28.01.2018 tarih, 2017/12-463 Esas ve 2018/20 sayılı kararında belirtildiği üzere infaz aşamasında dikkate alınabileceğinden bu husus bozma nedeni yapılmamıştır.  Yerinde görülmeyen diğer temyiz sebeplerinin reddine, ancak;  Sanık hakkında 6136 sayılı yasanın 15/1.maddesinden temel ceza belirlenirken, ilgili yasa maddesinde adli para cezasının 25 günden az olamayacağı belirtildiği halde, mahkemece temel ceza olarak 5 gün adli para cezası belirlenmesi, bu ceza üzerinden TCK'nin 62.maddesi uyarınca (1/6) takdiri indirim uygulandığında ise 4 gün adli para cezası belirlenmesi suretiyle temel cezanın eksik tayin edilmiş olması,          Bozmayı gerektirmiş, sanık müdafii ve o yer Cumhuriyet savcısının temyiz sebepleri bu itibarla yerinde görülmüş olduğundan hükmün bu nedenle 6723 sayılı Kanun'un 33. maddesi ile değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca BOZULMASINA, ancak bu husus yeniden yargılamayı gerektirmediğinden CMUK'un 322. maddesi gereğince, hükmün 6136 sayılı Kanun'un 15/1. maddesinin uygulanmasına ilişkin fıkrasından \"5 gün adli para cezası\" ifadesinin çıkarılarak yerine \"25 gün adli para cezası\" ifadesinin eklenmesi ve devamında TCK'nin 62. maddesinin uygulanmasına ilişkin fıkrasından ise \"4 gün adli para cezası\" ifadesinin çıkarılarak yerine \"20 gün adli para cezası\" ifadesinin eklenmesi suretiyle hükmün DÜZELTİLEREK ONANMASINA, 06.01.2021 gününde oy birliğiyle karar verildi."
}