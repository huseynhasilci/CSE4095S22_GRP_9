{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- TCK'nın 157/1, 62, 52/2-4, 53 maddeleri gereği mahkumiyet,  2-TCK'nın 207/1, 62, 53 maddeleri gereği mahkumiyet    Dolandırıcılık ve özel belgede sahtecilik suçlarından sanığın mahkumiyetine ilişkin hükümler, O yer Cumhuriyet savcısı ve sanık tarafından temyiz edilmekle, dosya incelenerek gereği düşünüldü:  Konaklı Toprak Tarım Ürünleri Ltd.Şti. yetkilisi olan katılanın zirai ilaç ve gübre ticareti işiyle uğraştığı, sanığın katılandan yaptığı alışveriş karşılığı suça konu 56.623 TL tutarında senedi katılanın yanında imzalayarak verdiği, sanığın borcunu ödememesi üzerine Alanya 1.İcra Müdürlüğü'ün 2011/4442 Esasa sayılı dosyasından katılan vekili tarafından senetle ilgili icra takibi yapıldığı, sanığa yapılan tebligatın tanınmadığı ve bilinmediği gerekçesiyle iade edildiği, sanığın gerçekte adının Emin olmasına rağmen senet üzerine ''Ali'' yazarak katılanı yanılttığı ve gerçek ismini gizleyerek tebligatın iade edilmesini sağladığı, bu suretle atılı suçları işlediği iddia edilen olayda; sanığın savunmasında katılandan değişik zamanlarda veresiye alışveriş yaptığını, katılana açık senet verdiğini beyan etmesi, expertiz raporunda çekteki imzanın sanık elinden çıktığının, senet üzerindeki yazıların sanık ve katılan elinden çıktığına imkan verir nitelik ve yeterlikte kaligrafik uygunluk tespit edilemediği şeklindeki tespitin sanığın savunmasını doğrulaması, dosya kapsamından sanık ile katılan arasında cari hesap ilişkisi bulunduğunun ve sanığın nüfus kaydındaki isim dışında günlük kullanıma konu isim farklılığının mağdur tarafından bilindiğinin kendi beyanıyla da anlaşılması karşısında, sanığın cari hesap ilişkisi gereği boş senedi imzalayıp katılana vermesi şeklindeki eyleminde dolandırıcılık ve belgede sahtecilik suçlarının yasal unsurlarının oluşmadığı, taraflar arasındaki uyuşmazlığın hukuki ihtilaf mahiyetinde olduğu anlaşılmakla, sanık hakkında atılı suçlardan beraatine hükmedilmesi gerekirken delillerin takdirinde yanılgıya düşülerek yazılı şekilde sanığın mahkumiyetine hükmedilmesi,  Bozmayı gerektirmiş, O yer Cumhuriyet savcısı ve sanığın temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanunun 8/1 maddesi gereğince uygulanması gereken 1412 sayılı CMUK'nın 321. maddesi uyarınca sair hususlar incelenmeksizin BOZULMASINA, 25/01/2021 tarihinde oybirliğiyle karar verildi."
}