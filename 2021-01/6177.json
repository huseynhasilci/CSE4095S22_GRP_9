{
    "Dairesi": "12.Ceza Dairesi",
    "Mahkemesi": "Sulh Ceza Hâkimliği",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  Karar Tarihi : 16/12/2019    Verileri hukuka aykırı olarak verme veya ele geçirme suçundan şikayetçi şüpheliler ... ... ve ... ..., iftira suçundan şikayetçi şüpheli ... hakkında yapılan soruşturma evresi sonucunda Fethiye Cumhuriyet Başsavcılığınca verilen 30.09.2019 tarihli ve 2019/7891 soruşturma, 2019/6397 sayılı kovuşturmaya yer olmadığına dair karara karşı şikayetçi ... ... vekili tarafından şüpheli ... ile ilgili yapılan itirazın süre yönünden reddine dair Fethiye Sulh Ceza Hâkimliğinin 16.12.2019 tarihli ve 2019/4029 değişik iş sayılı kararını kapsayan dosya incelendi.  Dosya kapsamına göre, 7201 sayılı Tebligat Kanununun “Vekile ve kanuni mümessile tebligat” başlıklı 11. maddesindeki “Vekil vasıtasıyla takip edilen işlerde tebligat vekile yapılır.” şeklindeki düzenleme karşısında, Fethiye Cumhuriyet Başsavcılığınca verilen 30.09.2019 tarihli kovuşturmaya yer olmadığına dair kararın, kollukta şüpheli sıfatıyla beyanı alınan ... ...'in beyanı sırasında hazır bulunan Avukat ... ...'a tebliğ edilmediği anlaşılmakla, müşteki ... ... vekilinin 09.12.2019 tarihli dilekçesiyle yaptığı itirazın süresinde yapıldığı gözetilmeden, itirazın esastan incelenmesi yerine, yazılı şekilde reddine karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca anılan kararın bozulması lüzumu Adalet Bakanlığının 08.09.2020 tarihli ve 94660652-105-48-9660-2020-Kyb sayılı kanun yararına bozma talebine atfen, Yargıtay Cumhuriyet Başsavcılığının 01.10.2020 tarihli ve 2020/81643 sayılı ihbarnamesi ile daireye ihbar ve soruşturma evrakı tevdi kılınmakla;  Dosya incelenerek gereği düşünüldü:  Fethiye Sulh Ceza Hâkimliğinin 16.12.2019 tarihli ve 2019/4029 değişik iş sayılı kararının TCK’nın 267. maddesindeki iftira suçu ile ilgili olmasına ve kanun yararına bozma isteminin kapsamına göre, 28.06.2014 tarihinde Resmi Gazetede yayımlanarak yürürlüğe giren 6545 sayılı Kanun'un 31. maddesiyle değişik Yargıtay Kanununun 14. maddesi uyarınca hazırlanıp, 28.01.2020 tarihli ve 31022 sayılı Resmi Gazete'de yayımlanarak, 01.02.2020 tarihinde yürürlüğe giren ve tebliğname tarihine göre uygulanması gereken 23.01.2020 tarihli ve 2020/1 sayılı Yargıtay Büyük Genel Kurul kararı gereğince kanun yararına bozma istemini inceleme görevi Yargıtay 8. Ceza Dairesine ait bulunduğundan, Dairemizin GÖREVSİZLİĞİNE, dosyanın görevli Daireye GÖNDERİLMESİNE, 20.01.2021 tarihinde oybirliğiyle karar verildi."
}