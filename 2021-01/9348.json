{
    "Dairesi": "8.Hukuk Dairesi",
    "Mahkemesi": " Gaziantep Bölge Adliye Mahkemesi 15. Hukuk Dairesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Muhdesatın Tespiti",
    "Birinci Mahkemesi": " Adana 7. Asliye Hukuk Mahkemesi",
    "ictihat": "        Taraflar arasında görülen ve yukarıda açıklanan davada yapılan yargılama sonunda Adana 7. Asliye Hukuk Mahkemesinin 15.06.2017 tarihli ve 2016/450 Esas, 2017/358 Karar sayılı kararıyla kısmen kabulüne karar verilmiş, Mahkeme hükmüne karşı davalılar vekilleri tarafından tarafından istinaf yoluna başvurulması üzerine Gaziantep Bölge Adliye Mahkemesi 15. Hukuk Dairesince istinaf başvurularının kabulü ile İlk Derece Mahkemesi kararının kaldırılmasına şeklinde hüküm kurulmuş olup, davacı vekilinin Bölge Adliye Mahkemesi kararını temyizi üzerine, 19.02.2018 tarihli ek kararla temyiz talebi reddedilmiş, bu kez davacı vekilinin ek kararı temyizi üzerine Dairece dosya incelendi, gereği düşünüldü:       Adana 7. Asliye Hukuk Mahkemesince, 15.06.2017 tarihinde verilen davanın kısmen kabulüne ilişkin kararın davalılar Hazine ve ... vekillerince istinaf edilmesi üzerine, Gaziantep Bölge Adliye Mahkemesi 15. Hukuk Dairesince başvurunun kabulüne, İlk Derece Mahkemesi kararının kaldırılmasına ve dosyanın yeniden görülmesi için İlk Derece Mahkemesine gönderilmesine karar verildiği, sonrasında verilen bu kararın davacı vekili tarafından temyiz edildiği ve Gaziantep Bölge Adliye Mahkemesi 15. Hukuk Dairesince 19.02.2018 tarihli ek kararla, kararın HMK m.353/1-a-4 maddesi gereğince kesin olarak verildiğinden bahisle temyiz dilekçesinin reddine karar verildiği, bu defa davacı vekili tarafından ek kararın temyiz edildiği anlaşılmıştır.  SONUÇ: Tarafların karşılıklı iddia ve savunmalarına, uyuşmazlık bakımından uygulanması gereken hukuk kuralları ile temyiz olunan Gaziantep Bölge Adliye Mahkemesi 15. Hukuk Dairesi’nin kararında yazılı gerekçelere, hukuki ilişkinin nitelendirmesine göre temyiz itirazları yerinde görülmediğinden, temyiz itirazlarının reddiyle usul ve kanuna uygun Gaziantep Bölge Adliye Mahkemesi 15. Hukuk Dairesi’nin 19.02.2018 tarihli ek kararının 6100 sayılı HMK'nin 370. maddesi uyarınca ONANMASINA, 35,90 TL peşin harcın onama harcına mahsubu ile kalan 23,40 TL'nin temyiz edenden alınmasına, 21.01.2021 tarihinde oy birliğiyle karar verildi."
}