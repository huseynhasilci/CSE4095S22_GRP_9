{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet      Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü;  1) Müştekinin yaralanmasına ilişkin alınan adli rapora göre; suça sürüklenen çocuğun eylemi nedeniyle müştekinin hayat fonksiyonlarını 3.derecede etkileyen kemik kırığına ve hayati tehlike geçirmesine neden olacak şekilde yaralandığı olayda, birden fazla nitelikli halin (TCK'nin 87/3 ve 87/1-d maddeleri) ihlali ile atılı suçu işleyen suça sürüklenen çocuk hakkında, meydana gelen zararın ağırlığı dikkate alınarak, 5237 sayılı TCK'nin 86/1. maddesi gereğince temel cezaya hükmedilirken, TCK'nin 3. maddesindeki cezada orantılılık ilkesi de gözetilerek hakkaniyete uygun ve sonuca etkili şekilde alt sınırdan uzaklaşılması gerektiğinin gözetilmemesi,  2) Tanık beyanları, suça sürüklenen çocuğun samimi anlatımı ve tüm dosya kapsamından suça sürüklenen çocuğun eylemini, TCK'nin 6/1-f.maddesi kapsamında silahtan sayılan odun parçası ile gerçekleştirdiği, hükmün gerekçesinde kabulün de bu yönde olmasına rağmen, mahkemece suça sürüklenen çocuk hakkında TCK'nin 86/1. maddesi uyarınca belirlenen temel cezadan, aynı Kanun'un 86/3-e hükmünün ek savunma hakkı verilerek uygulanması gerektiği gözetilmeden, aynı yasanın 87/1-son maddesi uyarınca sonuç cezanın 5 yıla çıkarılması,  3) 5237 sayılı TCK'nin 51/1. maddesinde fiili işlediği sırada 18 yaşını doldurmamış olan kişiler hakkında verilen 3 yıl ve daha az hapis cezalarının ertelenebileceği öngörüldüğü halde, adli sicil kaydına göre sabıkasız olan suça sürüklenen çocuk hakkında suçu işledikten sonra yargılama sürecinde gösterdiği pişmanlık dolayısıyla tekrar suç işlemeyeceği konusunda olumlu kanaate varılıp varılmadığı denetime imkan verecek şekilde tartışılarak erteleme hükümlerinin uygulanıp uygulanmayacağına karar verilmesi gerekirken \"Ceza miktarı itibariyle yasal koşulları oluşmadığından\" şeklindeki yasal olmayan gerekçe ile 5237 sayılı TCK'nin 51. maddesinin uygulanmamasına karar verilmesi,    4) Suça sürüklenen çocuk hakkında takdiri indirim hükmü olan TCK'nin 62/1.maddesinin hükümde gösterilmemiş olması,  Bozmayı gerektirmiş, suça sürüklenen çocuk müdafinin ve o yer Cumhuriyet savcısının temyiz sebepleri bu itibarla yerinde görülmüş olduğundan hükmün bu sebeplerden 6723 sayılı Kanun’un 33. maddesi ile değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 27.01.2021 gününde oy birliğiyle karar verildi."
}