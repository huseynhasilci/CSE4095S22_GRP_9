{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Genel güvenliğin kasten tehlikeye sokacak şekilde silahla ateş etme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Gereği görüşülüp düşünüldü:  Sanığın \"İnnovia 3\" sitesinin sakini olduğu, giriş kartını evde unuttuğu için siteye girişte özel güvenlik görevlilerince araştırma yapılmak için bir süre bekletilmesi üzerine tartışıp kuru sıkı silahla havaya ateş etmesi şeklinde gerçekleşen olayda eylemin, 5188 sayılı Özel Güvenlik Hizmetlerine Dair Kanun'un 23. maddesi kapsamındaki özel güvenlik görevlisi statüsündeki kişilere karşı olup olmadığının tespiti için ilgili makamdan olay tarihi itibariyle geçerli özel güvenlik görevlisi belgelerinin getirtilerek kişilerin özel güvenlik görevlisi olduğu hususunun belgelerle teyit edilmesi halinde sanığın eylemine ilişkin TCK'nın 265. maddesinde düzenlenen görevi yaptırmamak için direnme suçundan; özel güvenlik görevlisi statüsünün bulunmadığının tespiti halinde ise TCK.nın 106/2-a maddesinde düzenlenen silahla tehdit suçundan mahkumiyeti gerekirken, yazılı şekilde genel güvenliğin kasten tehlikeye sokulması suçundan hüküm kurulması,  Yasaya aykırı, sanık müdafinin temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321 ve 326/son maddeleri gereğince kazanılmış haklar saklı kalmak kaydıyla BOZULMASINA, 11.01.2021 gününde oybirliğiyle karar verildi."
}