{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Mağdurun aşamalarda alınan beyanlarında, sanığın kendisine sopa ile vurduğunu iddia ettiği, sanığın ise kolluk beyanında yumrukla vurduğunu kabul ederek, sopa kullandığı iddiasını reddettiği, mağdurun arkadaşı olan tanık Okan'ın bu yöndeki beyanlarının çelişkili olduğu, sanığın arkadaşı olan tanık Mutlu'nun ise sopa kullanılmadığını, sanığın yumrukla vurduğunu beyan ettiği, mağdurun adli rapor içeriğinin incelenmesinde, sopa ile yaralandığına dair bir bulgunun tespit edilemediği anlaşılmakla, mağdurun burnunda meydana gelen kırığın silahtan sayılan bir cisimle gerçekleştirildiğine dair her türlü şüpheden uzak, kesin ve inandırıcı delil olmadığı da dikkate alındığında şüphe sanık lehine değerlendirilerek, 5237 sayılı TCK'nin 86/3-e maddesinin uygulanmaması gerektiği gözetilmeden, yazılı şekilde hüküm kurulması suretiyle sanık hakkında fazla ceza tayini,  2) Sanık hakkında kurulan hükümde takdiri indirim uygulanırken, uygulama maddesinin 5237 sayılı TCK'nin 62/1. maddesi yerine 62. maddesi şeklinde gösterilmesi suretiyle CMK'nin 232/6. maddesine aykırı davranılması,  Bozmayı gerektirmiş, sanık müdafiin temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 27.01.2021 gününde oy birliğiyle karar verildi."
}