{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında TCK'nın 158/1-b-i, 62/1, 52/2-4, 53. maddeleri gereği ayrı ayrı mahkumiyet    Nitelikli dolandırıcılık suçundan sanıkların mahkumiyetine ilişkin hükümler, sanıklar müdafiileri tarafından temyiz edilmekle, dosya incelenerek gereği düşünüldü:  Sanık ...'ın, katılanın eşinin 10/10/2009 tarihinde meydana gelen trafik kazasında vefat ettiğini öğrenip katılan ile irtibat kurduğu, sigorta işlemlerinde aracılık yaptığını söyleyerek eşinin ölümünden dolayı sigortadan para almasına yardımcı olabileceğini söyleyerek avukat olan diğer sanık ...'e vekalet vermesini önerdiği, ardından katılanı sanık ...'in bürosuna götürdüğü, katılana kazada vefat eden eşinden dolayı sigortadan en az 125.000 TL almalarının garanti olduğunu, bu miktarın daha da artabileceğini belirtip, tahsil edecekleri 125.000 TL'nin %25'inin de kendilerinin ücret olarak alacaklarını söyleyerek sanık ... adına vekaletname çıkartmasını sağladıkları, sanık ...'in sigorta şirketinden tazminat alınması hususunda gerekli hukuki işlemleri yapmak amacıyla vekilliğini üstlendikten sonra bahse konu kaza sebebiyle sigorta şirketinden 10/12/2009 tarihinde 125.000 TL tahsil etmesine rağmen, şikayetçiye iradesini sakatlamak suretiyle imzalattığı ve bahse konu paranın diğer sanık ...'a teslim edilmesi hususunda talimatının bulunduğuna ve kendisini ibra ettiğine dair imzalattığı tarihsiz \"tutanaktır\" başlıklı belgeye istinaden söz konusu tahsilatı aynı gün sanık ...'ın sahibi olduğu DNM Cam Mozaik İnşaat ve Taahhüt Ltd. Şti. isimli şirket hesabına 122.940 TL olarak yatırıldığı ve bu durumdan katılanı haberdar etmedikleri, bu suretle sanıkların nitelikli dolandırıcılık suçunu işledikleri iddia edilen olayda; sanık ... aracılığıyla katılanın avukat olan sanık ...'e müteveffa eşinin ölümü sebebiyle tazminat alacağının tahsili amacıyla vekalet verildiği, sanık ... ile katılan arasında bir hukuki ilişkinin bu sebeple oluştuğu, sanık avukat tarafından tahsil edilen paranın katılana hiç bir şekilde ödenmediği şeklinde gerçekleşen eylemin bir bütün halinde 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince gereğince uzlaşma kapsamına alınan ve TCK' nın 155/2 maddesinde yaptırıma bağlanan hizmet nedeniyle güveni kötüye suçunu oluşturacağı, eylemin gerçekleşme şekli itibariyle her iki sanık tarafından birlikte işlendiği anlaşılmakla, suç vasfında yanılgıya düşülerek yazılı şekilde nitelikli dolandırıcılık suçundan sanıkların mahkumiyetlerine hükmedilmesi,  Bozmayı gerektirmiş, sanıklar müdafiilerinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca BOZULMASINA, 25/01/2021 tarihinde oybirliğiyle karar verildi."
}