{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Temyiz isteminin reddi    Bölge Adliye Mahkemesince verilen hüküm temyiz edilmekle, temyiz edenin sıfatı, başvurunun süresi, kararın niteliği ve temyiz sebeplerine göre, katılanın, sanığa yükletilen yaralama suçunun mağduru olmayıp, tehdit ve hakaret eylemlerine yönelik mağdur sıfatının bulunduğu anlaşılmakla dosya görüşüldü:  1-Sanık hakkında hakaret suçu yönünden katılan vekilinin temyiz isteminin incelenmesinde;  Katılan vekilinin sanık hakkında hakaret suçundan verilen beraat hükmüne yönelik istinaf istemi hakkında, İzmir Bölge Adliye Mahkemesi 9. Ceza Dairesi'nin 18.10.2017 tarihli kararında bir inceleme yapılmadığı ve karar verilmediği anlaşılmakla, bu hususta İzmir Bölge Adliye Mahkemesi 9. Ceza Dairesi'nce karar verilmek üzere dosyanın GERİ GÖNDERİLMESİNE,  2-Sanık hakkında tehdit suçu yönünden katılan vekilinin temyiz isteminin incelenmesinde;  Sanık hakkında tehdit suçundan verilen beraat kararının niteliği gözetildiğinde, 5271 sayılı CMK'nın 286/2-g maddesi uyarınca, on yıl veya daha az hapis cezasını veya adlî para cezasını gerektiren suçlardan, ilk derece mahkemesince verilen beraat kararları ile ilgili olarak istinaf başvurusunun esastan reddine dair kararların temyizi mümkün olmadığından ve sanığa atılı suçun 7188 sayılı Kanun’un 19. maddesindeki düzenleme ile temyiz yolu açılan suçlardan olmadığı anlaşılmakla, İzmir Bölge Adliye Mahkemesi 9.Ceza Dairesi tarafından verilen temyiz isteğinin reddine ilişkin 22/11/2019 tarihli, 2017/2730 esas ve 2017/2752 sayılı ek kararda bir isabetsizlik görülmediğinden, tebliğnameye uygun olarak bu karara yönelik katılan ... vekilinin temyiz itirazlarının REDDİNE,  28/02/2019 tarihinde yürürlüğe giren 7165 sayılı Kanun'un 8. maddesi ile değişik 5271 sayılı CMK'nın 304/1. maddesi gereğince dosyanın Balıkesir 1. Asliye Ceza Mahkemesi'ne, kararın bir örneğinin ise İzmir Bölge Adliye Mahkemesi 9. Ceza Dairesi'ne gönderilmek üzere Yargıtay Cumhuriyet Başsavcılığı'na TEVDİİNE, 19/01/2021 tarihinde oy birliğiyle karar verildi."
}