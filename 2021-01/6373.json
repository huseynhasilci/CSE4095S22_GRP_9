{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1-Sanık ... hakkında CMK’nın 223/2-e maddesi gereğince beraat,  2- Sanık ... hakkında TCK’nın 155/2, 62, 52, 53. maddeleri gereğince mahkumiyet    Hizmet nedeniyle güveni kötüye kullanma suçundan, sanık ... hakkında verilen beraat hükmü katılan vekili, sanık ... hakkında verilen mahkumiyet hükmü sanık ... ve katılan vekili tarafından temyiz edilmekle, dosya incelenerek gereği düşünüldü;  Sanık ...'ın katılan şirketin avukatı olduğu, katılan şirket yetkilisinin talebi ile Alanya 4. Noterliğince düzenlenen 10194 yevmiye numaralı vekaletnameye istinaden katılan şirkete ait 10 dönümlük taşınmazı taşınmazın değerinden çok düşük bir fiyata sanık ...'a sattığı ve satış sonucu elde ettiği parayı müvekkiline ödemediği, bu suretle sanıkların iştirak halinde üzerine atılı hizmet nedeniyle güveni kötüye kullanma suçunu işledikleri iddia olunan somut olayda;  1- Sanık ... hakkında verilen beraat hükmüne ilişkin temyiz incelemesinde;  Sanığın savunmaları, bilirkişi raporları, tanık beyanları ile tüm dosya kapsamından sanığın üzerine atılı hizmet nedeniyle güveni kötüye kullanma suçunu işlediğine dair savunmasının aksine cezalandırılması için yeterli, kesin ve inandırıcı delil bulunmadığı anlaşılarak beraatine dair mahkemenin kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılanın suçun sübutuna ilişkin yerinde görülmeyen temyiz itirazlarının reddiyle hükmün ONANMASINA,  2- Sanık ... hakkında verilen mahkumiyet hükmüne ilişkin temyiz incelemesinde;  Sanığa yüklenen ve 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Bozmayı gerektirmiş, sanığın temyiz itirazları bu itibarla yerinde görülmüş olduğundan bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin hükmün BOZULMASINA, 20/01/2021 tarihinde oy birliğiyle karar verildi."
}