{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  Sanığın silahla hayati tehlikeye neden olacak şekilde kasten yaralama eyleminde 5237 sayılı TCK'nin 86/1-3-e., 87/1-d. maddeleri gereğince belirlenen cezasının TCK'nin 87/1-son. maddesi gereğince 5 yıl hapis cezasına çıkartılması sırasında uygulanan kanun maddesinin ''TCK'nin 87/1-son'' şeklinde hükümde gösterilmemesi, mahallinde ilavesi mümkün eksiklik olarak değerlendirildiğinden bozma nedeni yapılmamıştır.  Sanığa, 5237 sayılı TCK'nin 86/1-3-e, 87/1-d-son, 29. maddeleri gereğince verilen 3 yıl 9 ay hapis cezasından, 5237 sayılı TCK'nin 62. maddesi uyarınca (1/6) oranında indirim yapılırken ''3 yıl 1 ay 15 gün'' hapis cezası yerine hesap hatası yapılarak ''2 yıl 13 ay 15 gün'' hapis cezasına hükmedilmek suretiyle eksik ceza tayini, aleyhe temyiz olmadığından bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın temyiz sebeplerinin reddiyle hükmün ONANMASINA, 19.01.2021 gününde oy birliğiyle karar verildi."
}