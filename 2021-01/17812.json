{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Sanığın savunmaları, tanık beyanları, mağdurenin aşamalardaki beyanları ve tüm dosya kapsamına göre; aralarındaki sorunlarını konuşmak üzere resmi nikahlı eşi olan mağdure ile buluşan sanığın ısrarı üzerine birlikte ortak arkadaşları olan tanıklar ... ile ...'nun evlerine gittikleri, giderken sanığın mağdureye eli ile vurduğu, tanıkların evinde konuştukları sırada çıkan tartışma üzerine sanığın mağdureyi tokatlayarak darp ettiği ve bıçak göstererek tehdit ettiği, sonrasında mağdurenin tanıkların eşliğinde sanık tarafından bir engelleme olmaksızın babasının evine gittiği anlaşılmakla; mağdureyi isteği dışında bir yere götürmeyen ve onun bir yere gitmesini de engellemeyen sanığın mevcut eylemlerinin kişiyi hürriyetinden yoksun kılma suçunu oluşturmayıp eşe karşı yaralama ve tehdit suçlarını oluşturduğu ve hukuki durumunun buna göre takdir ve tayini gerektiği gözetilmeden suç vasfında yanılgıya düşülerek yazılı şekilde hüküm kurulması,  Yasaya aykırı, sanığın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi gereğince uygulanması gereken CMUK.nın 321. maddesi uyarınca BOZULMASINA, 27.01.2021 gününde oybirliğiyle karar verildi."
}