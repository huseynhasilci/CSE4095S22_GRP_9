{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyetlere dair  Mahalli mahkemece bozma üzerine verilen hükümler temyiz edilmekle evrak okunarak;  Gereği görüşülüp düşünüldü.  Yerinde görülmeyen diğer temyiz sebeplerinin reddine, ancak;  Sanığın temyiz talebi üzerine mahkemenin 16.03.2015 tarihli ilk mahkumiyet hükümlerinin, Dairemizin 09.10.2018 tarih ve 2018/5686 Esas – 2018/14791 Karar sayılı bozma ilamında; “Sanık hakkında tekerrür hükümleri uygulanırken, 5275 sayılı Kanun’un 108/2 ve TCK’nin 58/7. maddeleri dikkate alınarak tekerrüre esas mahkumiyetlerden en ağır cezayı içeren mahkumiyet hükmünün tekerrüre esas alınması gerektiği” gerekçesi ile “1412 sayılı CMUK’un 326/son maddesi uyarınca sanığın kazanılmış hakları saklı tutularak” bozulduğu halde, bozma sonrası verilen temyize konu mahkumiyet hükümlerinde sanığın tekerrüre esas alınan ceza miktarı bakımından kazanılmış haklarının dikkate alınmasına karar verilmemesi,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükümlerin bu nedenle, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme aykırı BOZULMASINA, ancak bu husus yeniden yargılamayı gerektirmediğinden 5320 sayılı Kanun’un 8/1. maddesi ile yürürlükte bulunan 1412 sayılı CMUK'un 322. maddesi gereğince hükmün sanığın kasten yaralama suçundan mahkumiyetine karar verilen (A) bölümünün tekerrür hükümlerinin uygulanmasına ilişkin (8) numaralı paragrafı ile, hükmün sanığın tehdit suçundan mahkumiyetine karar verilen (B) bölümünün tekerrür hükümlerinin uygulanmasına ilişkin (7) numaralı paragrafının sonlarına, “tekerrüre esas ceza miktarı bakımından sanığın kazanılmış hakkının dikkate alınmasına” ibaresinin eklenmesi suretiyle hükümlerin DÜZELTİLEREK ONANMASINA, 18.01.2021 gününde oy birliğiyle karar verildi."
}