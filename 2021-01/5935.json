{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  1) Dairemizin 09.05.2016 tarihli, 2015/33860 Esas - 2016/11619 Karar sayılı bozma ilamı ile mahkeme tarafından verilen hükmün sanık aleyhine bozulmuş olması karşısında, sanığa aleyhe bozmaya karşı diyecekleri sorulmadan, müdafinin beyanının alınması ile yetinilerek hüküm kurulması suretiyle, 1412 sayılı CMUK'un 326/2. maddesine aykırı davranılarak sanığın savunma hakkının kısıtlanması,  Kabul ve uygulamaya göre;  2) Dairemizin 09.05.2016 tarihli, 2015/33860 Esas - 2016/11619 Karar sayılı bozma ilamına eylemli uyulduğu, sanık lehine haksız tahrik hükümlerinin uygulanması yönüyle bozma yapılmadığı ve katılan hakkında sanığa yönelik kasten yaralama suçundan verilen mahkumiyet hükmünde haksız tahrik oranına ilişkin bozma yapılığı nedenle dosya kapsamı ile uyumlu olmayacak şekilde sanık lehine (1/4) oranında haksız tahrik indirimi yapılması,  Bozmayı gerektirmiş, sanık müdafinin ve katılan vekilin temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 19.01.2021 gününde oy birliğiyle karar verildi."
}