{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tefecilik yapmak, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Tefecilik suçundan beraat, atılı diğer suçtan mahkumiyet    Dosya incelenerek, gereği düşünüldü:  Mağdur Hazine vekilinin tefecilik suçundan kurulan beraat hükümlerine, sanıklar müdafiinin ise tehdit suçundan verilen mahkumiyet hükümlerine yönelik temyiz isteminde bulundukları gözetilerek yapılan incelemede;  İddianame içeriğinde yer alan; sanık ...’ın 2010 Aralık ve 2011 Şubat aylarında müşteki ...’a faiz karşılığında para verdiği, müştekiden senet, çek ve traktör aldığı, müştekinin 2011 Şubat ayında aldığı borcu ödememesi üzerine sanıklar ...’in 18/04/2011 tarihinde müştekilerden ...'in işyerine giderek müşteki ... ile mağdur ...'a hitaben \"27.000 TL parayı ödeyin, yoksa hepinizi öldürüm\" şeklindeki sözlerle tehdit ettikleri iddiası karşısında, iddianamede tehdit olarak nitelenen eylemin sübutu halinde yağmaya teşebbüs suçunu oluşturabileceği anlaşılmakla, 5235 sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun 12. maddesi uyarınca eylemleri nitelendirme ve kanıtları değerlendirme görevinin üst dereceli Ağır Ceza Mahkemesine ait olduğu, delillerin birlikte takdir edilmesi bakımından tefecilik suçundan açılan davanın da birlikte görülmesinde zorunluluk bulunduğu gözetilerek görevsizlik kararı verilmesi gerekirken yargılamaya devamla yazılı şekilde hükümler kurulması,  Kanuna aykırı, sanıklar müdafii ile Hazine vekilinin temyiz itirazları bu itibarla yerinde görüldüğünden sair yönleri incelenmeyen hükümlerin 5320 sayılı Kanunun 8/1. maddesi de gözetilerek CMUK'nın 321. maddesi uyarınca BOZULMASINA, 19/01/2021 tarihinde oy birliğiyle karar verildi."
}