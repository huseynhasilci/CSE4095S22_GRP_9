{
    "Dairesi": "14.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Çocuğun cinsel istismarı suçundan şüpheli ... hakkında yapılan soruşturma evresi sonunda ... Cumhuriyet Başsavcılığınca verilen 12.02.2020 gün ve 2019/16207 soruşturma, 2020/2953 sayılı kovuşturmaya yer olmadığına dair karara yapılan itirazın reddine ilişkin merci ... 2. Sulh Ceza Hâkimliğinin 19.03.2020 tarihli, 2020/1483 Değişik iş sayılı kararını kapsayan dosya incelendi.",
    "Birinci Mahkemesi": "",
    "ictihat": " (5271 S. K. m. 309)  Karar: Dosya kapsamına göre, müştekinin eniştesi olan şüpheli tarafından öz kızı mağdur ...'in cinsel istismara maruz bırakıldığından bahisle şikayetçi olması üzerine yapılan soruşturma sonunda, şüphelinin üzerine atılı suçu işlediğine ilişkin soyut iddialar ve çelişkili, hayatın olağan akışına aykırı beyanlar dışında yeterli delil bulunmadığı gerekçesiyle kovuşturmaya yer olmadığına dair karar verilmiş ise de;  Mağdur çocuğun ... Cumhuriyet Başsavcılığı tarafından 13.06.2019 tarihinde alınan ifadesinde, kendisine karşı şüpheli tarafından gerçekleştirilen cinsel istismar eylemlerine ilişkin açık şekilde beyanda bulunduğu gibi, söz konusu beyanlara dair somutlaştırıcı gösterimlerde bulunduğu, kendisine karşı en son gerçekleştirildiğini iddia ettiği ve ifadesinden iki gün önceye dayanan cinsel istismar olayını da net olarak ifade ettiği, tanık olarak ifadesine başvurulan Nermin Baykara'nın mağdurun beyanını destekler mahiyetteki 12.06.2019 günlü ilk ifadesinde, \"....kız kardeşinin eşine iftira atabileceğini düşünmediği...ben mutfakta uğraşırken eşimle birlikte salonda bulunuyorlardı...bayram öncesi kız kardeşimin dediği gibi eşim yeğenim ve yeğenimle aynı yaşlardaki torununun biz çarşıya gittiğimiz için evde kaldıkları oldu...\" şeklinde beyanda bulunduğu, mağdurun ifadesinde yer alan adli görüşmeci tarafından sonradan düzenlenen raporda, \"......'in anlama, kavrama ve kendisini ifade etme hususlarında normal sınırlar içerisinde olduğunun söylenebileceği, spontone ve akıcı bir şekilde öyküyü aktarabildiği, anlatımları ve bu anlatımlara verdiği duygusal tepkilerin paralel olduğu, görüşme süresince görüşmeci ile işbirliği halinde kendisine yöneltilen sorulara açık, anlaşılır ve samimi yanıtlar verdiği, kelime bilgisi ve görünümün yaşı ve verdiği sosyo-demografik bilgileri ile uyumlu olduğu düşünülmüş olup; mantıksal çerçeve, duyguların aktarımı, kronolojik uyum, detayların niceliği, sebep-sonuç ilişkileri açısından değerlendirilmesi yapıldığında anlatımlarında herhangi bir çelişkiye rastlanılmamıştır\" şeklinde değerlendirme de yapılarak mağdur ile müşteki anlatımlarında çelişkiye rastlanılmadığının ortaya konulduğu, bu halde şüpheli hakkında çocuğun cinsel istismarı suçundan kamu davası açmaya yeterli delil bulunduğu, delillerin takdir ve değerlendirme yetkisinin mahkemeye ait olduğu gözetilerek itirazın kabulü ile kamu davasının açılmasına karar verilmesi yerine yazılı şekilde reddine karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca anılan kararın bozulması lüzumu Adalet Bakanlığı Ceza İşleri Genel Müdürlüğünün 25.06.2020 günlü, 94660652-105-06-8220-2020-Kyb sayılı yazılı istemlerine müsteniden ihbar ve mevcut evrakla birlikte tevdi kılınmakla dosya tetkik edildi, gereği görüşüldü:  Sonuç: Tüm dosya içeriği nazara alındığında kovuşturmaya yer olmadığına dair karara yönelik itirazın reddine dair ... 2. Sulh Ceza Hâkimliğinin 19.03.2020 tarihli, 2020/1483 Değişik iş sayılı kararına karşı yerindelik denetimi yapılmasının mümkün olmaması nedeniyle bu husus kanun yararına bozma yoluna konu edilemeyeceğinden vaki talebin REDDİNE, dosyanın mahalline gönderilmek üzere Yargıtay Cumhuriyet Başsavcılığına TEVDİİNE, 26.01.2021 tarihinde oybirliği ile karar verildi. (¤¤)  "
}