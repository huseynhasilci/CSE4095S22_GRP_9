{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kamu malına zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü:  Katılan sıfatını alabilecek surette suçtan zarar görmüş bulunan şikayetçi İçişleri Bakanlığının, duruşmadan usulüne uygun haberdar edilmediği, yapılan eksikliği giderme işlemi sonrasında mahkeme tarafından 06/12/2019 tarihinde yapılan gerekçeli kararın tebliği üzerine şikayetçi kurum vekilinin 13/12/2019 tarihli dilekçesi ile hükmü temyiz ettiği anlaşılmakla, İçişleri Bakanlığının 5271 sayılı CMK'nın 260/1. madde ve fıkrası uyarınca yasa yollarına başvurma hakkı bulunduğu ve temyiz isteminin de süresinde belirlenerek yapılan incelemede;  Suçtan zarar görmüş bulunan şikayetçi İçişleri Bakanlığının duruşmadan haberdar edilmesi ve ilgili kuruma gerekçeli kararın tebliği gerekirken İstanbul İl Emniyet Müdürlüğüne yapılan tebliğlerin geçersiz olduğunun anlaşılması karşısında tebliğnamedeki temyiz isteminin reddine ilişkin görüşe iştirak edilmemiştir.  Şikayetçi kurumun duruşmadan haberdar edilip iddia ve delillerini sunma ve davaya katılma olanağı sağlanarak, sanığın hukuki durumunun değerlendirilmesi gerektiği gözetilmeden, iddia hakkı kısıtlanmak suretiyle CMK’nın 233 ve 234. maddelerine aykırı davranılması,  Bozmayı gerektirmiş, şikayetçi kurum vekilinin ve suça sürüklenen çocuk müdafiinin temyiz itirazları bu itibarla yerinde görülmüş olduğundan diğer yönleri incelenmeyen hükmün bu sebepten dolayı isteme aykırı olarak BOZULMASINA, 26.01.2021 gününde oybirliğiyle karar verildi."
}