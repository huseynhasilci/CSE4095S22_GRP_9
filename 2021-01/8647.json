{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; inceleme raporu ve dosyadaki belgeler okundu, GEREĞİ GÖRÜŞÜLDÜ:  1- Dosya içerisinde bulunan, gerekçeli kararın aleyhine hüküm verilen davalılar ..., ... ve ...’e tebliğine ilişkin tebligat evrakında tebligatın bizzat bu şahıslara yapıldığı belirtilmiş ise de, tebligat evrakındaki imzaların tek bir kişiye ait olduğu, bu nedenle söz konusu tebligatların usulsüz olduğu anlaşılmakla, gerekçeli kararın adı geçenlere 7201 sayılı Tebligat Kanunu ile Tebligat Kanununun Uygulanmasına Dair Yönetmelik hükümlerine uygun şekilde tebliğ edilerek temyiz süresinin beklenmesi,  2- Dava konusu 3505, 3506, 3507 ve 3508 parsel sayılı taşınmaz ile bu taşınmazların sınırında bulunan 3509 ve 3656 parsel sayılı taşınmazlarla ilgili olarak, 3402 sayılı Yasa'ya 5831 sayılı Yasa'nın 8. maddesi ile eklenen Ek-4. madde kapsamında kullanım kadastrosu tutanağı veya güncelleme listesi düzenlenip düzenlenmediğinin ilgili kurumlardan sorularak, kullanım kadastrosu yapılmış ise kadastro tutanaklarının, güncelleme listesi düzenlenmişse bu listeler ile güncelleme askı ilan tutanak örneklerinin getirtilmesi,  3- Dava konusu 3505 ve 3506 parsel sayılı taşınmazların tapu kayıtları incelendiğinde, taşınmazların hükmen tescil edildikleri anlaşılmakla, taşınmazların tesciline esas olan dava dosyalarının getirtilmesi,  4- Dava konusu 3505 ve 3508 parsel sayılı taşınmazların tapu kayıtlarında taşınmazların 6831 sayılı Yasa'nın 2/B maddesi uyarınca orman sınırları dışına çıkarıldığı şerhi bulunmasına rağmen, 3506 parsel sayılı taşınmazın tapu kaydında böyle bir şerhin bulunmadığı anlaşılmakla, bu durumun sebebinin ne olduğunun sorularak alınacak cevabi yazının dosya arasına konulması,  5- Dava konusu 3505, 3506, 3507 ve 3508 parsel sayılı taşınmazların 6292 sayılı Yasa kapsamında satış işlemine konu olup olmadıkları araştırılarak varsa ilgili evrakın ve taşınmazlara ait tedavüllü tapu kayıtlarının (kütük sayfaları ile birlikte) getirtilerek dosyasına konulması, bundan sonra temyiz incelemesi yapılmak üzere gönderilmesi için dosyanın Mahkemesine GERİ ÇEVRİLMESİNE, 20.01.2021 gününde oybirliğiyle karar verildi."
}