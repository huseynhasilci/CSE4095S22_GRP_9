{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun cinsel istismarı (mağdureler ... ile ...a yönelik)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın mağdure ...a yönelik çocuğun cinsel istismarı suçundan beraati ile mağdure ...ya yönelik aynı suçtan mahkumiyetine dair ...Ağır Ceza Mahkemesinden verilen 12.03.2019 gün ve 2019/11 Esas, 2019/116 Karar sayılı hükümlere yönelik istinaf başvurusunun esastan reddi  TEBLİĞNAMEDEKİ  DÜŞÜNCE : Temyiz ret, onama    Bölge Adliye Mahkemesince verilen hükümler temyiz edilmekle başvurunun muhtevası nazara alınarak dosya tetkik edildi, gereği görüşüldü:  Mağdure...vekilinin temyiz isteminin incelenmesinde;  Suç tarihinde on beş yaşından küçük mağdurenin velayet hakkına sahip anne ve babası olan müştekilerin, ilk derece mahkemesindeki ifadelerinde sanıktan şikayetçi olmadıklarını beyan etmeleri karşısında, yaş küçüklüğü nedeniyle tayin edilen vekilin hükümleri temyize hakkı bulunmadığından, vaki temyiz isteminin 5271 sayılı CMK'nın 298. maddesi uyarınca REDDİNE,  Katılan Bakanlık vekilinin sanık hakkında mağdure ...a yönelik atılı suçtan kurulan hükme yönelik temyiz isteminin incelenmesinde;  5271 sayılı CMK'nın 288 ve 294. maddelerinde yer alan düzenlemeler nazara alınıp, aynı Kanunun 289. maddesinde sayılan kesin hukuka aykırılık halleri ile katılan Bakanlık vekilinin temyiz dilekçesinde belirttiği nedenler de gözetilerek yapılan değerlendirmede, Bölge Adliye Mahkemesi tarafından gerçekleştirilen inceleme neticesinde vaki istinaf başvurusunun esastan reddine dair kurulan hükme yönelik temyiz sebepleri yerinde görülmediğinden, katılan Bakanlık vekilinin temyiz isteminin 5271 sayılı CMK'nın 302/1. madde ve fıkrası gereğince esastan reddiyle hükmün ONANMASINA,  Sanık müdafisi ile katılan Bakanlık vekilinin sanık hakkında mağdure ...ya yönelik müsnet suçtan kurulan hükme ilişkin temyiz istemlerinin incelenmesine gelince;  Yapılan yargılamaya, toplanıp karar yerinde gösterilen delillere, ilk derece mahkemesinin soruşturma ile kovuşturma sonuçlarına uygun olarak oluşan kanaat ve takdiriyle anılan hükme ilişkin Bölge Adliye Mahkemesi kararı nazara alındığında yerinde görülmeyen sair temyiz itirazlarının reddine,  Ancak;  Mağdurenin aşamalardaki samimi anlatımları, tanık ifadeleri, savunma ile tüm dosya kapsamına göre ilk derece mahkemesince sanığın, olay günü mağdurenin omuzlarından tutup, yanağından öperek bacaklarına dokunma şeklindeki fiziksel temas içeren eyleminin kısa süreli, ani ve kesintili gerçekleşmesi nedeniyle sarkıntılık düzeyinde kaldığı nazara alınarak hüküm kurulması gerekirken suç vasfının tayininde yanılgıya düşülerek yazılı şekilde mahkumiyet karar verilmesi karşısında, söz konusu hükme yönelik istinaf başvurusunun kabulü yerine esastan reddedilmesi,  Kanuna aykırı, sanık müdafisi ile katılan Bakanlık vekilinin temyiz itirazları bu itibarla yerinde görüldüğünden, ...Bölge Adliye Mahkemesi 17. Ceza Dairesinin 06.09.2019 gün ve 2019/1151 Esas, 2019/775 Karar sayılı vaki istinaf başvurusunun esastan reddine yönelik hükmünün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ilk derece mahkemesine, kararın bir örneğinin ...Bölge Adliye Mahkemesi 17. Ceza Dairesine gönderilmesine, 26.01.2021 tarihinde oy birliğiyle karar verildi."
}