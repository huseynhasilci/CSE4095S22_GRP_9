{
    "Dairesi": "12.Ceza Dairesi",
    "Mahkemesi": "Asliye Ceza",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 125/2, 43/2, 62, 52/2-4. maddeleri gereğince mahkumiyet    Dairemizce verilen 22.05.2019 tarihli ve 2018/8288 esas, 2019/6506 sayılı karara Yargıtay Cumhuriyet Başsavcılığınca, katılanlar vekilinin şikayetten vazgeçme dilekçesi hakkında inceleme yapılmadığı gerekçesiyle itiraz edilmekle, 5271 sayılı CMK'nın 308. maddesine 02.07.2012 gün ve 6352 sayılı Kanunun 99. maddesine eklenen 3. fıkra uyarınca itiraz konusu değerlendirildi:  Gereği düşünüldü:  1-Yargıtay Cumhuriyet Başsavcılığı itirazının KABULÜNE,  2-Dairemizin 22.05.2019 gün ve 2018/8288 esas, 2019/6506 sayılı kararının HAKARET SUÇUNA İLİŞKİN HÜKMÜNÜN KALDIRILMASINA,  Hakaret suçundan sanığın mahkumiyetine ilişkin Küçükçekmece 2. Asliye Ceza Mahkemesinin 23/03/2016 tarihli 2014/105 esas, 2016/217 karar sayılı hükmü sanık temyizi ve Yargıtay Cumhuriyet Başsavcılığının itirazı üzerine yeniden incelenerek gereği düşünüldü:  Sanığın üzerine atılı hakaret suçu TCK'nın 125/2-1. maddesinde hükme bağlanmış olup aynı Kanunun 131/1. madde ve fıkrası gereğince şikayete tabi olduğu, hükümden sonra katılanlar vekilinin 12.12.2018 havale tarihli dilekçesiyle sanık hakkındaki şikayetten vazgeçtiklerini beyan ettiği, sanığında vazgeçmeden haberdar olduğu, dosya içeriği itibariyle de CMK'nın 223/9. maddesindeki derhal beraat kararı verilmesini gerektirir şartların bulunmadığı anlaşılmakla; hükmün bu nedenle 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi uyarınca BOZULMASINA; ancak, yeniden yargılamayı gerektirmeyen bu hususta, aynı Kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden; sanık hakkındaki davanın TCK'nın 73/4. ve CMK'nın 223/8. maddeleri gereğince DÜŞMESİNE, 11.01.2021 tarihinde oybirliğiyle karar verildi."
}