{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " M Plaka ile İlçe ve Mahalleler Arasında Toplu Taşımacılık Yapan Araçların Çalışma Usul ve Esaslarına Dair Yönetmelik'in 11/B maddesine muhalefetten kabahatli ... hakkında, 1608 sayılı Umuru Belediyeye Müteallik Ahkamı Cezaiye Hakkında 16 Nisan 1340 Tarih ve 486 Numaralı Kanunun Bazı Maddelerini Muaddil Kanunu'nun 1. maddesi gereğince 227,00 Türk lirası idarî para cezası uygulanmasına dair Aydın Büyükşehir Belediye Başkanlığının 28/06/2017 tarihli ve 494 karar sayılı ceza karar tutanağına yönelik başvurunun reddine dair Kuşadası Sulh Ceza Hâkimliğinin 07/11/2017 tarihli ve 2017/1990 değişik iş sayılı kararı aleyhine Adalet Bakanlığının 40/04/2020 gün ve 19987 sayılı kanun yararına bozma istemini içeren yazısı ekinde bulunan dava dosyası Yargıtay Cumhuriyet Başsavcılığının 20/05/2020 gün ve KYB-2020-47323 sayılı ihbarnamesi ile daireye verilmekle okundu.  Anılan ihbarnamede;  Dosya kapsamına göre, kabahatli hakkında diğer kooperatifin taşıma alanında yolcu indirdiğinden bahisle idari para cezası uygulanmış ise de, benzer bir olay sebebiyle Yargıtay 19. Ceza Dairesinin 18/06/2019 tarihli ve 2018/3340 esas, 2019/9648 karar sayılı ilâmında da belirtildiği üzere, somut olayda Güzelçamlı Motorlu Taşıyıcılar Kooperatifinin, M Plaka ile İlçe ve Mahalleler Arasında Toplu Taşımacılık Yapan Araçların Çalışma Usul ve Esaslarına Dair Yönetmeliğin 11/B maddesinde yer alan \"Araçlar, başka birliğin veya kooperatifin taşıma alanına girdiğinde yolcu alamaz, ancak indirebilir veya kendi taşıma alanına gidecek yolcuları alır, kendi taşıma alanı dışında yolcu indiremez.\" şeklindeki düzenleminin iptal edilmesi istemiyle açılan iptal davası sonucunda, Aydın 1. İdare Mahkemesinin 06/04/2017 tarihli ve 2016/893 esas, 2017/470 sayılı kararı ile anılan Yönetmeliğin 11/B maddesinin \"kendi taşıma alanı dışında yolcu indiremez\" kısmının iptal edildiği ve bu karara yönelik istinaf başvurusunun da İzmir Bölge İdare Mahkemesi 5. İdari Dava Dairesinin 03/05/2018 tarihli ve 2017/2530 esas, 2018/1057 karar sayılı ilâmı ile reddedildiği nazara alındığında, somut olayın gerçekleştiği tarihte diğer kooperatifin taşıma alanında yolcu indirilmesi eyleminde mevzuata aykırılık bulunmadığı gözetilmeden, idarî para cezasına yönelik başvurunun kabulü yerine, yazılı şekilde reddine karar verilmesinde isabet görülmediği gerekçesiyle 5271 Sayılı Ceza Muhakemesi Kanunu’nun 309.maddesi uyarınca anılan kararın kanun yararına bozulması isteminde bulunulmakla, gereği görüşülüp düşünüldü;  Yargıtay Cumhuriyet Başsavcılığının kanun yararına bozma istemine dayanan ihbarname içeriği yerinde görüldüğünden, Kuşadası Sulh Ceza Hâkimliğinin 07/11/2017 tarihli ve 2017/1990 değişik iş sayılı kararının CMK'nin 309/4-d maddesi uyarınca kanun yararına BOZULMASINA, kabahatli hakkında uygulanan idari para cezasının kaldırılmasına, 20/01/2021 tarihinde oy birliğiyle karar verildi."
}