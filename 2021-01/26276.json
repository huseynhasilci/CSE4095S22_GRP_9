{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Her iki sanık hakkında CMK’nın 223/2-a maddesi uyarınca ayrı ayrı beraat    Nitelikli dolandırıcılık suçundan sanıkların beraatine ilişkin hükümler, katılan kurum vekili tarafından temyiz edilmekle, dosya incelenerek gereği düşünüldü;  Sanık ...'nun diğer sanık ...'ı Zile ilçesinde faaliyet gösteren .... Pastanesi'nde çalışmadığı halde çalışıyormuş gibi gösterdiği ve sigorta işlemlerini başlattığı, sanık ...'ın yasal faiziyle birlikte 42.992,90TL kurum zararına sebep olduğunun tespit edildiği ve sanık ...’nin kurum zararını ödemediği, bu şekilde sanıkların üzerine atılı kamu kurum ve kuruluşlarının zararına olarak dolandırıcılık suçunu işledikleri iddia olunan somut olayda; katılan kurum vekilinin beyanları, sanıkların savunmaları, tanıklar beyanı, bilirkişi raporu ve tüm dosya kapsamından, sanık ...’ın 2007-2011 yılları arasında tanık anlatımları ile de sabit olduğu üzere diğer sanık ...'na ait .... Pastanesi isimli işyerinde işçi olarak çalıştığı, sigorta primlerinin sanık ... tarafından yatırıldığı, aynı dönemde sanık ...'ın eşi olan ....’ın SGK'dan malulen emekli olduğu, ....ın sağlık harcamaları kendi sağlık sistemi üzerinden yapılabilecekken yapılmayıp, eşi olan sanık ... üzerinden sağlık harcamalarının gerçekleştirildiği, bilirkişi raporunda, bu durumda kurum zararının oluşmayacağının bildirildiği ve sanıkların üzerine atılı nitelikli dolandırıcılık suçunun yasal unsurlarının oluşmadığı gerekçesine dayanan mahkemenin kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan kurum vekilinin sanıkların eylemlerinin sabit olduğuna, mahkumiyetlerine hükmedilmesi gerektiğine ilişkin ve yerinde görülmeyen sair temyiz itirazlarının reddiyle hükümlerin ONANMASINA, 14.01.2021 tarihinde oy birliğiyle karar verildi."
}