{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 85/1, 22/3, 62/1, 53/6. maddelerine göre mahkumiyet    Taksirle öldürme suçundan sanığın mahkumiyetine ilişkin hüküm, sanık müdafii ve katılan vekili tarafından temyiz edilmekle, dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafii ve katılan vekilinin yerinde görülmeyen sair temyiz itirazlarının reddine, ancak;  Olay günü saat 15:30 sıralarında, sanığın sevk ve idaresindeki araç ile meskun mahal dışında iki yönlü iki şeritli, azami hız limiti 90 km/saat olan, sola tehlikeli devamlı viraj levhasının olduğu eğimli asfalt kaplama yolda seyir halinde iken, olay mahalline geldiğinde, karşı istikamette tespit edilemeyen aracın kendi şeridine girmesi ile aracının kontrolünü kaybederek seyir istikametine göre yolun solundan yol dışı kalarak takla atması neticesi yanında yolcu olarak bulunan ...'nün vefat ettiği, soruşturma aşamasında şikayetçi olmayan ...'un ise, basit tıbbi müdahale ile giderilir şekilde yaralanmasına neden olduğu ve mahkemece sanığın kazanın meydana gelmesinde tali kusurlu olduğunun kabul ve tespit edildiği olayda; sanık ve tanık ...'un ifadelerinde belirttiği tespit edilemeyen araç sürücüsünün virajlı olan yol bölümünde karşı istikamet şeridine girip şerit ihlali yaparak sanık sürücünün seyir durumunu bozduğu ve sanık sürücünün aracının kontrolünü kaybederek yol dışı kalmasına sebebiyet verdiği, ayrıca Dairemizin yerleşik içtihatlarına göre, olay anındaki hızın azami hız sınırının iki katı veya daha fazla olduğunun tespit edilmesi halinde bilinçli taksir koşullarının oluştuğunun kabul edildiği, sanığın hız sınırını 2 katından fazla aştığına ilişkin bir tespitin dosya içerisinde yer almadığının anlaşılması karşısında, bilinçli taksirle hareket etmeyen sanık hakkında, koşulları oluşmadığı gözetilmeden TCK'nın 22/3. maddesi gereğince bilinçli taksir hükümlerinin uygulanmasına karar verilmesi;  Kanuna aykırı olup, sanık müdafinin temyiz itirazları bu nedenle yerinde görüldüğünden, 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince hükmün isteme uygun olarak BOZULMASINA, 28.01.2021 tarihinde oybirliğiyle karar verildi."
}