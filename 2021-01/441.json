{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- TCK'nın 204/1, 62/1, 53, 58. maddeleri gereğince mahkumiyet  2- TCK'nın 158/1-f-son, 62, 52, 53. maddeleri gereğince mahkumiyet    Nitelikli dolandırıcılık ve resmi belgede sahtecilik suçundan sanığın mahkumiyetine ilişkin hükümler, sanık tarafından temyiz edilmekle, dosya incelenerek gereği düşünüldü:  Sanığın 5.250 TL bedelli tamamen sahte olarak oluşturulmuş çeki düzenleyerek, yapılan alışveriş karşılığında ...’a verdiği, çekin tedavülü sonucu bankaya ibrazında sahte olduğunun anlaşıldığı, bu şekilde sanığın nitelikli dolandırıcılık ve resmi belgede sahtecilik suçunu işlediği iddia edilen olayda; her ne kadar sanık savunmalarında; suçlamaları kabul etmeyerek, çeki kendisinin vermediğini belirtmişse de; alınan ekspertiz raporlarında; çekin ön yüzündeki tanzimle ilgili \"İzmir-26.10.2011-5.250-HAMİLİNE - Beşbinikiyüzelli\" ibareli el yazılarının ve keşideci imzasının sanığın eli ürünü olduğu, çekin sahte olarak oluşturulduğu ve iğfal kabiliyetinin bulunduğu yönünde görüş ve kanaatlerinin bildirilmesi, müşteki ve tanıkların beyanları ile dosya kapsamı birlikte değerlendirildiğinde; sanığın nitelikli dolandırıcılık ve resmi belgede sahtecilik suçunu işlediğinin sabit olduğu gerekçesine dayanan mahkemenin kabulünde bir isabetsizlik görülmemiştir.  5237 sayılı TCK'nın 158. maddesinin 1. fıkrasının (e), (f) (i) ve (k), (l) bentlerinde sayılan hallerde adli para cezasının tayininde tespit olunacak temel gün, suçtan elde olunan haksız menfaatin iki katından az olmayacak şekilde asgari ve bu miktara yükseltilerek belirlenecek gün sayısı üzerinden arttırma ve eksiltmeler yapıldıktan sonra ortaya çıkacak sonuç gün sayısı ile bir gün karşılığı aynı kanunun 52. maddesi uyarınca, 20-100 TL arasında takdir olunacak miktarın çarpılması neticesinde sonuç adli para cezasının belirlenmesi gerektiği ve buna göre, haksız menfaat miktarının 5.250 TL olduğu dikkate alınarak temel cezanın bu miktardan az olmayacak şekilde belirlenip sanığın 525 gün adli para cezasıyla cezalandırılmasına ve buna göre indirim yapılmasından sonra sonuç olarak 8.740 TL adli para cezasına hükmedilmesi gerektiği halde, temel gün adli para cezasının önce 105 gün olarak eksik belirlenip, takdiri indirim uygulandıktan sonra haksız menfaatin iki katından az olamayacağından bahisle 8.700 TL olarak eksik ceza tayin edilmesindeki isabetsizlik aleyhe temyiz bulunmadığından bozma nedeni yapılmamıştır.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın atılı suçları işlemediği ve savunma hakkının kısıtlandığı gerekçesine ilişkin temyiz itirazlarının reddiyle, hükümlerin ONANMASINA, 11/01/2021 tarihinde oybirliğiyle karar verildi."
}