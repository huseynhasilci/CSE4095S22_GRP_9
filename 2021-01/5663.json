{
    "Dairesi": "11.Hukuk Dairesi",
    "Mahkemesi": " BÖLGE ADLİYE MAHKEMESİ 3. HUKUK DAİRESİ",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen davada Sungurlu Asliye Hukuk Mahkemesi'nce verilen 30.12.2019 tarih ve 2019/42 E.- 2019/443 K. sayılı kararın davacılar ve davalılar vekilleri tarafından istinaf edilmesi üzerine, istinaf isteminin esastan reddine dair Samsun Bölge Adliye Mahkemesi 3. Hukuk Dairesi’nce verilen 03.11.2020 tarih ve 2020/757 – 2020/1393 sayılı kararın Yargıtay'ca incelenmesi davacı ... vekili tarafından istenilmiş olup, davacılar vekili davadan feragat ettiğini UYAP üzerinden gönderdiği 05.01.2021 tarihli dilekçesi ile Dairemize bildirmesi üzerine, dosyadaki kağıtlar okundu gereği konuşulup düşünüldü:  Uyuşmazlık tarafların üzerinde serbestçe tasarruf edebilecekleri nitelikte olup, davadan feragat hüküm kesinleşinceye değin yapılabilir ve karşı tarafın kabulüne bağlı olmadığı gibi yapıldığı anda kesin hükmün sonuçlarını doğurur. Davacıların vekili marifetiyle davadan feragatine ilişkin beyanı davaya son veren taraf işlemi niteliğinde olup, HMK’nun 310/3. maddesi uyarınca dosyanın temyiz incelemesi yapılmaksızın feragata ilişkin ek karar verilmek üzere İlk Derece Mahkemesine tetkiksiz iade edilmesi gerekmiştir.  SONUÇ: Yukarıda açıklanan nedenlerle, dava dosyasının davadan feragate ilişkin ek karar verilmek üzere HMK’nun 310/3. maddesi uyarınca İlk Derece Mahkemesine TETKİKSİZ İADESİNE, ödediği peşin temyiz harcının isteği halinde temyiz eden davacı ...'a iadesine, 19.01.2021 tarihinde oybirliğiyle karar verildi."
}