{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, ceza verilmesine yer olmadığı    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  A-Sanık ... hakkında tehdit ve hakaret suçlarından kurulan beraat hükümlerin temyizinde;  Katılan ... vekili 29.12.2014 havale tarihli süre tutum dilekçesi ile sanık müdafii sıfatıyla sanık ... hakkında verilmiş hükümleri temyiz ettiği, sanık ... hakkında verilen beraat hükümlerinin ise temyiz süresi geçtikten sonra 20.01.2015 havale tarihli gerekçeli temyiz dilekçesi ile katılan ... vekili sıfatıyla temyiz edilmesi karşısında, temyiz isteminin süresinde olmadığı,  Anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca katılan ... vekilinin TEMYİZ İSTEĞİNİN REDDİNE,  B-Sanık ... müdafiinin tehdit suçundan kurulan beraat hükmüne karşı vekalet ücreti yönünden ve hakaret suçundan kurulan ceza verilmesine yer olmadığına dair hükme yönelik yapılan temyiz başvurusunun incelenmesinde;  Temyiz isteğinin reddi nedenleri bulunmadığından işin esasına geçildi.  1-Tehdit suçundan kurulan hüküm yönünden;  Sanık hakkında aynı dava dosyasında hakaret suçundan ceza verilmesine yer olmadığına dair karar verilmesi nedeniyle vekalet ücreti verilmemesinin usul ve kanuna aykırı olmadığı,  Anlaşıldığından, vekalet ücretine yönelik, sanık ... Yazıcı müdafininin temyiz iddiaları yerinde görülmediğinden TEMYİZ DAVASININ ESASTAN REDDİYLE HÜKMÜN ONANMASINA,  2-Hakaret suçundan kurulan hüküm yönünden;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre başkaca nedenler yerinde görülmemiştir.  Ancak;  Sanığın tehdit suçundan beraat etmesi karşısında, TCK’nın 125/1. maddesinde düzenlenen hakaret suçunun CMK’nın 253/3. maddesi uyarınca uzlaşmaya tabi hale geldiği anlaşılmakla, aynı Kanunun 253 ve 254. maddeleri uyarınca uzlaşma hükümlerinin uygulanması, ve sonucuna göre sanığın hukuksal durumunun belirlenmesi gerektiğinin gözetilmemesi,  Kanuna aykırı ve sanık ... müdafiinin temyiz itirazları bu nedenle yerinde görülmüş olduğundan, tebliğnameye aykırı olarak, HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 12/01/2021 tarihinde oy birliğiyle karar verildi."
}