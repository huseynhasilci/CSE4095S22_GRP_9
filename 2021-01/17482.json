{
    "Dairesi": "2.Ceza Dairesi",
    "Mahkemesi": "Ceza Dairesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  CMK'nın 288. maddesinin ''Temyiz, ancak hükmün hukuka aykırı olması nedenine dayanır. Bir hukuk kuralının uygulanmaması veya yanlış uygulanması hukuka aykırılıktır.'' ve aynı Kanun'un 294. maddesinin ise; ''Temyiz eden, hükmün neden dolayı bozulmasını istediğini temyiz başvurusunda göstermek zorundadır. Temyiz sebebi ancak hükmün hukuki yönüne ilişkin olabilir.'' şeklinde düzenlendiği de gözetilerek; sanık müdafiinin temyiz isteminin, sanığa verilen cezanın ölçüsüz ve orantısız olduğuna, yargılamaya konu olaya ilişkin kamera görüntüleri duruşmada izlenmeden ve sanığın bu konudaki savunması alınmadan karar verildiğine, sanık hakkında verilen cezada TCK’nın 145. maddesinin yetersiz ve dayanaksız gerekçelerle uygulanmadığına ve ceza tayin edilirken soyut ifadelerle alt sınırdan uzaklaşıldığına ilişkin olduğu belirlenerek anılan sebeplere yönelik yapılan incelemede;  Dosya içeriğine göre diğer temyiz itirazları yerinde görülmemiştir. Ancak;  Müştekiye ait iş yerinden toplam 70 TL madeni ve kağıt para çalınması şeklinde gerçekleşen somut olayda; çalınan paranın değeri nazara alınarak sanık hakkında 5237 sayılı TCK’nın 145. maddesinin uygulanması gerektiğinin gözetilmemesi,  Bozmayı gerektirmiş sanık ve müdafiinin temyiz itirazları bu itibarla yerinde görülmüş olduğundan hükmün bu sebepten dolayı istem gibi BOZULMASINA, dosyanın gereği için Trabzon 2. Asliye Ceza Mahkemesine GÖNDERİLMESİNE, 27/01/2021 tarihinde oybirliğiyle karar verildi."
}