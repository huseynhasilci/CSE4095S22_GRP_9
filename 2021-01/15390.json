{
    "Dairesi": "16.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : 3713 sayılı Kanunun 7. maddesi yollamasıyla TCK'nın 314/2, 31/3, 62, 63. maddeleri uyarınca mahkumiyet      Dosya incelenerek gereği düşünüldü;  1)Bozma kararı doğrultusunda yapılan araştırma neticesinde kolluk birimlerince suça sürüklenen çocuğun verdiği bilgilerin faydalılığına ve yeterliliğine ilişkin görüşlerinin mahkeme hâkimine yol gösterici niteliği de gözetilerek; PYD/YPG silahlı terör örgütüne katıldığını beyan eden suça sürüklenen çocuğun, aşamalarda pişmanlığını dile getirerek örgüte ne şekilde katıldığı, aldığı eğitimler, eğitime katılan ve eğitim veren diğer örgüt üyelerinin kod adları, konumları, memleketleri ve kullandıkları silahlar ile Suriye ülkesinde bulunan kamplar hakkında örgütte kaldığı süre ile uyumlu şekilde ayrıntılı bilgi verdiğinin anlaşılması karşısında suça sürüklenen çocuk hakkında TCK'nın 221/4. maddesinde yazılı etkin pişmanlık hükümlerinin uygulanması gerekirken yazılı şekilde hüküm kurulması,  2)Uygulamaya göre de;  a)Hükmün 1. fıkrasında atıf maddesi olarak silahlı terör örgütlerine uygulama imkanı bulunmayan 3713 sayılı Kanunun 7. maddesinin gösterilmesi,  b)Silahlı terör örgütüne üye olma suçundan hüküm kurulurken uygulanan Kanunun adı belirtilmeyerek CMK'nın 232/6. maddesine muhalefet edilmesi,  Kanuna aykırı, suça sürüklenen çocuk müdafii ile o yer Cumhuriyet savcısının temyiz itirazları bu itibarla yerinde görülmüş olduğundan, bu sebeplerden dolayı hükmün 5320 sayılı Kanunun 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 26.01.2021 tarihinde oy birliğiyle karar verildi."
}