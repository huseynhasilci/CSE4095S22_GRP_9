{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakkı olmayan yere tecavüz",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat     Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ile gerekçe içeriğine göre yapılan incelemede;  1-Sanıklar hakkında tehdit suçlarından kurulan beraat hükümlerinin incelenmesinde;  Eylemlere ve yükletilen suça yönelik katılan ... vekilinin temyiz iddiaları yerinde görülmediğinden, tebliğnameye uygun olarak, TEMYİZ DAVASININ ESASTAN REDDİYLE HÜKÜMLERİN ONANMASINA,  2-Sanık ... hakkında hakkı olmayan yere tecavüz suçundan kurulan beraat hükmünün temyizine gelince; başkaca nedenler yerinde görülmemiştir.  Ancak;  Dava konusu taşınmazın tapu ve kadastro kayıtları ile bahse konu edilen önalım ve tapu iptal tescile ilişkin kesinleşmiş dava dosyaları ve ilamlar getirtilip, mahallinde bilirkişi marifetiyle keşif yapılması, gerektiğinde taşınmazı bilen tarafsız mahalli bilirkişilerin tanıklığına başvurulup hali hazırda sanığın dava konusu taşınmaz üzerinde fiili kullanımı ve tecavüzü olup olmadığı, sanığın taşınmazın kullanımına hukuki hak tanıyan belge ve kanıtları olup olmadığı belirlendikten ve değinilen hususlarda bilirkişi raporu alındıktan sonra sanığın hukuki durumunun belirlenmesi gerektiği gözetilmeyerek eksik inceleme ile beraat kararı verilmesi,  Kanuna aykırı, katılan ... vekilinin temyiz nedenleri yerinde görülmekle, tebliğnameye uygun olarak HÜKMÜN BOZULMASINA, yargılamanın bozma öncesi aşamadan başlayıp sürdürülüp sonuçlandırılmak üzere dosyanın esas/hüküm mahkemesine gönderilmesine, 28/01/2021 tarihinde oy birliğiyle karar verildi."
}