{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Nitelikli dolandırıcılık suçundan sanığın beraatine ilişkin hüküm katılan vekili tarafından temyiz edilmekle, dosya incelenerek gereği düşünüldü;  Sanığın, bağkur emeklisi olup vefat eden eşine ait emekli maaşını, yeniden evlenmesine karşın bu durumu kuruma bildirmeyerek bu tarihten itibaren almaya devam ettiği, bu suretle sanığın kamu kurum ve kuruluşları zararına dolandırıcılık suçunu işlediğinin iddia edildiği olayda; sanık savunması ve tüm dosya kapsamından; kurumun, aylık bağlandıktan sonra da aylık alma şartlarının devam edip etmediği hususunu mevzuatta yer alan düzenlemeler uyarınca kontrol etmesi gerekirken bu işlemleri yerine getirmeksizin vefat edenin eşine maaş ödemeye devam etmesi hallerinde sanığın eyleminin hileli davranış olarak nitelendirilemeyeceği anlaşılmakla, suçun yasal unsurlarının oluşmadığı gerekçesine dayanan mahkemenin, sanığın beraatine ilişkin kabulünde bir isabetsizlik görülmemiştir.  Yapılan yargılamaya, fiilde suçun yasal unsurlarının oluşmadığına, mahkemenin soruşturma sonunda oluşan inanç ve takdirine, hükmün gerekçesine göre, katılan vekilinin suçun sübut bulduğuna, lehine vekalet ücreti takdir edilmediğine ilişkin ve yerinde görülmeyen temyiz itirazlarının reddiyle usul ve kanuna uygun olan hükmün ONANMASINA, 27/01/2021 tarihinde oybirliğiyle karar verildi."
}