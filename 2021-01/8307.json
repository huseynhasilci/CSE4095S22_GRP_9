{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Alacağı tahsil amacıyla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle dosya incelenerek, gereği düşünüldü:  Sanık .... müdafiinin 18.02.2016 havale tarihli süre tutum dilekçesi ile temyiz başvurusunda bulunması üzerine yerel mahkemenin hakaret ve kasten yaralama suçları yönünden hükmedilen cezaların, CMUK'un 305/1. maddesi gereğince kesin nitelikte olduğundan bahisle 09.06.2016 tarihinde temyizin reddine dair ek karar verdiği, sanık müdafiinin de anılan ek karara yönelik temyiz isteminde bulunmadığının anlaşılması karşısında; sanık... hakkında hakaret ve kasten yaralama suçlarından kurulan mahkumiyet hükümleri inceleme dışı bırakılarak, alacağın tahsili amacıyla tehdit suçundan kurulan hükme yönelik olarak sınırlı yapılan temyiz incelemesinde;  Sanığa yüklenen 5237 sayılı Yasanın 106/1. maddesindeki alacağın tahsili amacıyla tehdit suçunun, 24.11.2016 tarihinde kabul edilen 6763 sayılı Ceza Muhakemesi Kanunu ile Bazı Kanunlarda Değişiklik Yapılmasına Dair Kanunun 34. maddesi gereğince uzlaşma kapsamında kaldığı gözetilerek, taraflara usulünce uzlaşma önerisinde bulunulup, sonucuna göre yeniden değerlendirilmesi lüzumu,  Bozmayı gerektirmiş, sanık... müdafiinin temyiz itirazları bu bakımdan yerinde görülmüş olduğundan, tehdit suçu bakımından diğer yönleri incelenmeyen hükmün açıklanan nedenlerle isteme aykırı olarak BOZULMASINA, 20.01.2021 tarihinde oy birliğiyle karar verildi."
}