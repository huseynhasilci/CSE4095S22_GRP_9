{
    "Dairesi": "4.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m. 7, 53, 62, 86) (5271 S. K. m. 2, 251, Geç. m. 5)    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede,  Başkaca temyiz nedenleri yerinde görülmemiştir.  Ancak;  1- Sanık ...’in, mağdur eşi ...’nin boğazını sıkarken ölümle tehdit ettiğinin kabulü karşısında, tehdit eyleminin yaralamaya yönelik beyan açıklaması şeklinde gerçekleşip gerçekleşmediğinin tartışılmaması,  2- Kabule göre de; mağdur ...’in adli muayene raporu ile devlet hastanesinden alınan raporları arasındaki kemik kırığı konusundaki çelişki giderilmeden sanık ... hakkından yazılı şekilde hüküm kurulması,  3- Sanık ...’in, yaralama eylemini silahtan sayılan süpürge sapı ile işlediği kabul edilmesine karşın sanık hakkında TCK’nın 86/3-e maddesi uygulanmaması,  4- Sanıklar ... ve ... hakkında kasten yaralama suçlarından kurulan hükümlerde TCK’nın 62.maddesi uygulanırken 3 ay 22 gün yerine, 3 ay 23 gün olarak fazla ceza tayini,  5- Sanık ... hakkında yaralama suçundan hüküm kurulurken hangi gerekçelerle seçenek cezalardan hapis cezası verildiğinin açıklanmaması,  6- 17.10.2019 gün ve 7188 sayılı Kanun'un 24. maddesi ile 5271 sayılı CMK'nın 251. maddesinde Basit Yargılama Usulü düzenlenmiştir.  Ancak bu düzenlemenin uygulanmasıyla ilgili olarak, 7188 sayılı Kanun'un 31. maddesiyle, 5271 sayılı CMK'ya eklenen geçici 5. maddenin (d) bendi ile; \"01.01.2020 tarihi itibariyle kovuşturma evresine geçilmiş, hükme bağlanmış veya kesinleşmiş dosyalarda seri muhakeme usulü ile basit yargılama usulü uygulanmaz\" hükmü getirilmiştir.  Konuyu somut norm denetimi yoluyla inceleyen Anayasa Mahkemesi (25.06.2020,2020/16,2020/33; R.G. 19.08.2020, Sayı:31218), sözü geçen geçici 5/d maddesindeki hükmün, \"kovuşturma evresine geçilmiş\" ibaresinin aynı bentte yer alan, \"basit yargılama usulü\" yönünden Anayasa'nın 38. maddesine aykırı görerek iptaline karar vermiştir.  Anayasa Mahkemesi kararında, hükme bağlanmış dosyalarla ilgili iptale karar verilmemiş ise de, 5271 sayılı Kanun'un 2/1-(f) maddesince hükme bağlanmış dosyalarla ilgili olarak kovuşturma evresinin kesinleşmeye kadar devam etmesi ve aynı Yasanın 251/3. maddesi gereği mahkumiyet hükmü verildiği takdirde sonuç cezadan dörtte bir indirim öngörülmesi, bu durumunda temyiz incelemesi devam eden dosyalar bakımından lehe düzenleme getirmesi karşısında,  Anayasa Mahkemesinin iptal kararında; sanık lehine getirilen, yeni düzenlemenin, 7188 sayılı Kanun’un 31. maddesi gereğince, 5271 sayılı CMK’ya eklenen geçici 5. maddesiyle \"kovuşturma evresine geçilmiş\" dosyalar bakımından uygulanması gerektiğine işaret edildiğinden, temyiz incelemesi yapılan ve 5271 sayılı CMK'nın 251/1 maddesi kapsamına giren suçlar yönünden; Anayasa'nın 38. maddesi ile 5237 sayılı TCK'nın 7 ve 5271 sayılı CMK'nın 251 vd. maddeleri gereğince yeniden değerlendirme yapılması zorunluluğu,  7- Sanık ... hakkında hükmolunan hapis cezalarının kanuni sonucu olarak uygulanan TCK'nın 53/1-b maddesinde yer alan hak yoksunluğunun uygulanmasına ilişkin hükmün, Anayasa Mahkemesi'nin 08/10/2015 tarihli ve 2014/140 esas, 2015/85 sayılı kararıyla iptal edilmesi nedeniyle uygulama olanağının ortadan kalkmış olması,  Bozmayı gerektirmiş ve o yer Cumhuriyet savcısının temyiz nedenleri yerinde görüldüğünden tebliğnameye uygun olarak HÜKÜMLERİN BOZULMASINA, yeniden hüküm kurulurken 1412 sayılı CMUK’nın 326/son maddesinin gözetilmesine, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 11/01/2021 tarihinde oybirliği ile karar verildi.(¤¤)  "
}