{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nnn 157/1, 52/2-4, 53, 58. maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Sanığın üzerine atılı dolandırıcılık suçunun uzlaştırma kapsamında olması nedeniyle, dosyanın uzlaştırma bürosuna gönderildiği ancak taraflar arasında uzlaşma sağlanamadığı belirlenerek yapılan incelemede,  Suç tarihinde katılanı arayan ve kimliği tespit edilemeyen şahsın kendisini katılana polis olarak tanıttığı, VURAL soyisimli bir şahsın katılanın banka hesaplarına girdiğini, yurtdışında bazı ülkelerde katılan adına işlemler yapıldığını ve terör örgütüne bilgi sızdırıldığını, bankada parası olup olmadığını sorduğu, katılanın da 29.000 ABD doları parası olduğunu söylemesi üzerine bahse konu kişinin, bir ekibin gelerek katılanı alacağını ve bankaya götüreceğini, parasını ... hesabına İstanbul Aksaray Bank Asya Şubesine yatırmasını söylediği, katılanın da evden çıkarak kendisine söylenen polis ekibini beklediği ancak gelen olmadığı, telefonla arayan şahsın ‘vakit kaybetmeyelim bir an önce gel’ demesi üzerine katılanın Bank Asya Şubesine gittiği, halen açık olan telefondaki kişinin talimatları doğrultusunda 29.000 ABD dolarını sanık ... hesabına havale ettiği, daha sonra bu paranın hesap sahibi sanık ... tarafından çekildiğinin iddia edildiği somut olayda, dosya kapsamında toplanan delillere göre sanığın üzerine atılı suçu işlediğinin sabit olduğuna ilişkin mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın yerinde görülmeyen temyiz itirazlarının reddiyle, hükmün ONANMASINA, 28/01/2021 tarihinde oybirliğiyle karar verildi."
}