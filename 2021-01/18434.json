{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında ayrı ayrı; CMK 223/2-e maddesi uyarınca beraat    Dolandırıcılık suçundan sanıkların beraatlerine ilişkin hükümler katılan tarafından temyiz edilmekle, dosya incelenerek gereği düşünüldü;  Katılanı, olay tarihinde arayarak kendilerini emniyet amiri olarak tanıtan şahısların, katılanın banka hesabının terör örgütü ile ilişkisi olan kişilerce ele geçirildiğini, bu şahısların yakalanması için verdikleri hesaba para göndermesi gerektiğini söyleyerek katılanı aldattıkları, bunun üzerine katılanın, sanık ...'ye ait kredi kartı hesabına 3.245 TL, sanık ...'a ait kredi kartı hesabına ise 9.430 TL para yatırdığı ve katılanın yatırdığı paraların, sanıklara ait kredi kartlarıyla aynı gün çekildiği, bu suretle sanıkların dolandırıcılık suçunu işlediklerinin iddia edildiği olayda;  1)Sanık ... hakkında atılı suçtan kurulan beraat hükmüne ilişkin katılanın temyiz taleplerinin incelenmesinde;  UYAP'tan alınan nüfus kaydına göre, sanığın 20/05/2019 tarihinde öldüğünün belirtilmiş olması karşısında 5271 sayılı CMK'nın 223/8 ve TCK'nın 64/1. maddeleri uyarınca sanığın öldüğünün anlaşılması hâlinde kamu davasının düşürülmesine karar verilmesinde zorunlululuk bulunması,  2)Sanık ... hakkında atılı suçtan kurulan beraat hükmüne ilişkin katılanın temyiz taleplerinin incelenmesinde;  Sanığın, katılanı arayıp kendini emniyet olarak tanıtarak katılandan haksız menfaat temin etmek suretiyle dolandırıcılık suçunu işlediğinin iddia edilmesi karşısında; eyleminin, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 14.maddesi ile 5237 sayılı TCK'nın 158/1. maddesine eklenen ( L ) bendi kapsamında öngörülen nitelikli dolandırıcılık fiiline ilişkin delillerin takdiri ve değerlendirme yetki ve görevinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerektiği zorunluluğu,  Bozmayı gerektirmiş, katılanın temyiz itirazları bu itibarla yerinde görülmüş olduğundan, sair yönleri incelenmeyen hükmün bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 27.01.2021 tarihinde oybirliğiyle karar verildi."
}