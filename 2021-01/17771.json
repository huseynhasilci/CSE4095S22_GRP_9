{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  İlk Derece Mahkemesi : Samsun 4. Ağır Ceza Mahkemesinin 18.01.2018 tarih ve 2017/393 - 2018/8 sayılı kararı   Hüküm : CMK’nın 223/2-e maddesi uyarınca beraat kararına ilişkin istinaf başvurusunun esastan reddi      Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyiz sebebine göre dosya incelendi, gereği düşünüldü;  Sanık hakkında CMK’nın 223/2-e maddesi uyarınca İlk Derece Mahkemesince verilen beraat hükmünün aleyhe istinaf edilmemesi karşısında, anılan hükmün esastan reddine ilişkin Bölge Adliye Mahkemesi kararının Bölge Adliye Mahkemesi savcısı tarafından temyiz imkanının bulunmaması nedeniyle istinaf savcısının temyiz talebinin CMK’nın 298. maddesi gereğince REDDİNE;  Sanık müdafiinin temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  12.01.2017 tarihli ihbar içeriğinde Samsun İl Emniyet Müdürlüğünde komiser olarak görev yapan sanık ...’ın, Naim Işıltan ile birlikte Fetö/Pdy sohbetlerine katıldığının belirtilmesi, \"Garson\" kodlu gizli tanıktan elde edilen dijital verilerin incelenmesi sonucu düzenlenen rapordaki bilgiler ile sanığın şahsi durumlarının ve ihbar içeriğinin doğrulanması nazara alındığında; dosya tanığı ...’ın beyanları da gözetilerek sanığın örgütle bağlantısının devam edip etmediğine yönelik olarak ihbar içeriği ve ... beyanlarında geçen kişiler hakkında soruşturma/kovuşturma olup olmadığı, varsa ifade örneklerinin temini ile gerekirse ilgili şahısların tanık olarak dinlenilmeleri sağlanmadan eksik araştırma neticesinde hüküm kurulduğu görülmüş ise de; sanık hakkında aleyhe temyiz olmaması, sanık lehine yapılan temyiz istemi nedeniyle de 5271 sayılı CMK’nın 283/1 ve 307/5 maddeleri gereğince sanık hakkında beraat kararı dışında başkaca bir karar verilemeyeceği anlaşıldığından anılan hususlar bozma nedeni yapılmamıştır.  Yapılan yargılama, dosya içeriğine, mahkemenin kovuşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun yasal ve yeterli olarak açıklanan gerekçeye göre verilen hükümde isabetsizlik görülmediği anlaşılmakla; sanık müdafiinin temyiz dilekçesinde ileri sürdüğü nedenler yerinde görülmediğinden CMK'nın 302/1. maddesi gereğince temyiz davasının esastan reddiyle hükmün ONANMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın Samsun 4. Ağır Ceza Mahkemesine, kararın bir örneğinin bilgi için Samsun Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 27.01.2021 tarihinde oybirliğiyle karar verildi."
}