{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 52, 51, 53. maddeleri uyarınca mahkumiyet      Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Dairemizin 07/12/2017 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Katılanın fabrikasının olduğu, sanığın kendisini .... İnşaat sahibi olarak tanıtarak telefonda aradığı katılanda güven telkin ettikten sonra 67.750 TL tutarındaki 1 tır plywot (kalıp kontipilk) inşaat malzemesinin teslimini ve naklini hile ile sağlayarak dolandırıcılık suçunu işlediğinin iddia edildiği olayda, sanık savunması ve katılan beyanı ile tüm dosya kapsamından atılı suçun sanık tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın uzlaşma yoluna gitmek istediği halde katılanın kabul etmeyerek mağduriyetine neden olduğuna, mahkemenin verdiği kararın haksız ve yersiz olduğuna ilişkin temyiz itirazlarının reddiyle, hükmün ONANMASINA, 11/01/2021 tarihinde oybirliğiyle karar verildi."
}