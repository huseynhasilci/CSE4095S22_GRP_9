{
    "Dairesi": "3.Hukuk Dairesi",
    "Mahkemesi": " FETHİYE 2. SULH HUKUK MAHKEMESİ",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında ilk derece mahkemesinde görülen kira bedelinin tespiti davasında verilen karar hakkında bölge adliye mahkemesi tarafından yapılan istinaf incelemesi sonucunda; davacı tarafın istinaf başvurusunun esastan reddine yönelik olarak verilen hüküm, süresi içinde davacı vekili tarafından temyiz edilmiş, bölge adliye mahkemesince ek kararla temyiz isteminin reddedilmesi üzerine bu kez davacı vekili tarafından ek karara karsı duruşma istemli olarak temyiz yoluna başvurulmuş olmakla; davanın niteliği gereği duruşma isteğinin reddiyle, süresinde olduğu anlaşılan temyiz isteğinin incelemesinin evrak üzerinde yapılmasına karar verilerek dosya incelendi, gereği konuşulup düşünüldü:   İstinaf incelemesi sonucunda verilen karar hakkında, bu kararın 6100 sayılı HMK' nun 362/1-b maddesi uyarınca uyuşmazlığın niteliği itibariye temyiz edilemeyen kararlardan olduğu, HMK' nun 366. Maddesi yollaması ile 346. Maddesi uyarınca temyiz yoluna başvurulamayacağı doğru olarak Bölge Adliye Mahkemesince saptanmış ve başvurunun reddine karar verilmiştir.  Yukarıda açıklanan nedenlerle, davacı tarafın temyiz isteminin reddi ile yasaya uygun bulunan red kararının 6100 sayılı HMK'nun 370/1. maddesi uyarınca ONANMASINA, 49,50 TL fazla alınan temyiz harcının istek halinde temyiz edene iadesine, dosyanın ilk derece mahkemesine, kararın bir örneğinin de bölge adliye mahkemesine gönderilmesine, 20/01/2021 gününde oy birliği ile karar verildi."
}