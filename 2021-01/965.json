{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157, 52, 53, 58, 63.  maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü;  Dairemizin 13/03/2017 tarihli bozma ilamı üzerine dosyanın uzlaşma bürosuna gönderildiği ancak usulüne uygun uzlaşma teklifine rağmen tarafların uzlaşamadıkları belirlenerek yapılan incelemede;  Sanığın, sosyal paylaşım sitesinden katılanın akrabası olan ...'a ulaştığı, bir yakınına miras yoluyla yüklü miktarda eski Alman markı kaldığını kimseye güvenemedikleri için parayı bozduramadıklarını söylediği, akabinde katılan ve ...'ın kontrol ettirmek için sanıktan 100 TL karşılığında 115 mark aldıkları ve gerçek olduğunun anlaşılması üzerine telefonla 580.000 mark için 25.000 TL karşılığında anlaştıkları, markları almak amacıyla yanlarında 25.000 TL olduğu halde sanıkla birlikte yola çıktıkları, sanığın paraları alarak markları getirmek için araçtan indiği, bir daha geri dönmediği ve bu şekilde dolandırıcılık suçunu işlediğinin iddia edildiği olayda, sanık savunması ve katılan beyanı ile tüm dosya kapsamından atılı suçun sanık tarafından işlendiğine ilişkin mahkemenin kabul ve uygulamasında bir isabetsizlik görülmemiştir.  Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafiinin yerinde görülmeyen sair temyiz itirazlarının reddine, ancak;  Uyap kayıtlarından yapılan incelemede; sanığın tekerrüre esas alınan Çardak Asliye Ceza Mahkemesinin 2007/16 esas 2009/43 karar sayılı hükmünün Yargıtay 14. Ceza Dairesi'nin 07/11/2013 tarih ve 2013/8820 esas sayılı kararı ile bozulması üzerine Çardak Asliye Ceza Mahkemesi'nin 2013/172 esas 2014/53 sayılı kararı ile sanık hakkındaki hükmün açıklanmasının geri bırakılmasına karar verildiği ve adli sicil kaydında sanık hakkında tekerrüre esas alınabilecek başka mahkumiyeti bulunmadığı anlaşıldığından; sanık hakkında hükmün açıklanmasının geri bırakılmasına karar verilen ilamın tekerrüre esas alınması,  Kanuna aykırı olup, hükmün bu nedenle 5320 sayılı Kanun'un 6723 sayılı Kanun’un 33. maddesi ile değişik 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, ancak, yeniden yargılama yapılmasını gerektirmeyen bu hususun aynı kanunun 322. maddesi uyarınca düzeltilmesi mümkün bulunduğundan; hüküm fıkrasından TCK'nın 58. maddesinin uygulanmasına ilişkin bölümün çıkartılması suretiyle sair yönleri usul ve kanuna uygun bulunan hükmün DÜZELTİLEREK ONANMASINA, 18/01/2021 tarihinde oybirliğiyle karar verildi."
}