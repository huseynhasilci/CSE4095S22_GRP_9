{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "05",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  EK KARAR TARİHİ : 05/04/2016   HÜKÜMLER : Mahkumiyet, hükmün açıklanmasının geri bırakılması    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1)Sanık hakkında müşteki ...'a yönelik kasten yaralama ve hakaret suçlarından verilen hükmün açıklanmasının geri bırakılması kararlarına yönelen temyiz sebeplerinin yapılan incelemesinde;  Yargıtay Ceza Genel Kurulunun 03.02.2009 gün 2009/13-12 sayılı Kararı uyarınca, sanık hakkında verilen 5271 sayılı CMK'nin 231. maddesi gereğince hükmün açıklanmasının geri bırakılması kararlarının, CMK'nin 231/12. maddesi uyarınca itirazı kabil olup, temyizi mümkün bulunmadığından, itiraz mercii tarafından tetkik edilmek üzere, dosyanın temyizen incelenmeksizin mahalline iadesi için Yargıtay Cumhuriyet Başsavcılığı'na TEVDİİNE,  2)Sanık hakkında mağdur ...'a yönelik kasten yaralama suçundan verilen mahkumiyet hükmüne yönelen temyiz sebeplerinin yapılan incelemesinde;  Mahkeme tarafından sanığın savunmasının alındığı 08.12.2015 tarihli celsede sanığa hakkında 5237 sayılı TCK'nin 86/1, 86/3-e, 21, 87/1-c-son maddelerinin uygulanması ihtimaline binaen 5271 sayılı CMK'nin 226. maddesi gereğince ek savunma hakkının verildiği nedenle tebliğnamenin (2) numaralı bozma düşüncesine iştirak edilmemiştir.  Yerinde görülmeyen diğer temyiz sebeplerinin reddine, ancak;  Sanık hakkında silahla yüzde sabit ize neden olacak şekilde kasten yaralama eylemi nedeniyle 5237 sayılı TCK'nin 86/1-3-e., 87/1-c maddeleri gereğince belirlenen cezasının TCK'nin 87/1-son. maddesi gereğince 5 yıl hapis cezasına çıkartılması sırasında uygulanan kanun maddesinin ''TCK'nin 87/1-son'' şeklindeki hükümde gösterilmemesi, mahallinde ilavesi mümkün eksiklik olarak değerlendirildiğinden bozma nedeni yapılmamıştır.  Kasti suçtan verilen hapis cezasına mahkumiyetin kanuni sonucu olarak, Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas - 2015/85 Karar sayılı kararı ile 5237 sayılı TCK'nin 53. maddesindeki bazı ibareler iptal edilmiş ise de; bu husus infaz aşamasında dikkate alınabileceğinden bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın temyiz sebeplerinin reddiyle hükmün ONANMASINA, 05.01.2021 gününde oy birliğiyle karar verildi."
}