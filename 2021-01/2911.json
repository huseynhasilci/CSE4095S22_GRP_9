{
    "Dairesi": "3.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 231, 283, 286, 291, 298, 299) (5237 S. K. m. 29, 53, 62, 86, 87)  Dosya incelendi.  Gereği görüşülüp düşünüldü:  Sanık ... hakkında kasten yaralamadan kurulan hükmün açıklanmasının geri bırakılmasına dair karar yönünden; 5271 sayılı CMK'nin 231. maddesine göre verilen \"hükmün açıklanmasının geri bırakılmasına\" ilişkin karara karşı aynı Kanun'un 231/12. maddesine göre itiraz yolu açık olup istinaf ve temyiz olanağı bulunmadığı, müdafinin merciine başvurusu üzerine Denizli 4.Ağır Ceza Mahkemesi’nin 23.11.2018 gün ve 2018/1147 değişik iş numaralı evrakı ile itirazın reddine karar verildiği anlaşılmakla bu hüküm inceleme dışı bırakılmıştır.  Sanıklar hakkında hükmedilen ceza miktarına göre, sanıklar müdafiinin duruşmalı inceleme talebinin 5271 sayılı CMK'nin 299. maddesi gereğince REDDİNE,  1) Sanık ... hakkında kurulan hükme yönelik temyiz isteminin incelenmesinde; Sanık hakkında ilk derece mahkemesince TCK’nin 86/1, 87/1-c-son, 62, 53. maddeleri gereği hükmolunan 2 yıl 6 ay hapis cezasının, bölge adliye mahkemesince kaldırılarak sanığın TCK’nin 86/1, 87/1-c-son, 29, 62, 51, 53. maddeleri gereğince 1 yıl 10 ay 15 gün hapis cezasına mahkum edilmiş olduğu, 5271 sayılı CMK’nin 286/2-b maddesi gereğince hükmün temyizi kabil kararlardan olmadığı belirlenerek yapılan incelemede;  Hükmolunan cezanın miktarı ve türü gözetildiğinde, 5271 sayılı CMK'nin 286/2-b maddesi uyarınca, ilk derece mahkemelerinden verilen beş yıl veya daha az hapis cezalarını artırmayan bölge adliye mahkemesi kararlarının temyizi mümkün olmadığından, sanık müdafinin temyiz isteminin 5271 sayılı CMK'nin 298/1. maddesi uyarınca isteme uygun olarak REDDİNE,  2) Sanık ... hakkında kurulan hükme yönelik temyiz isteminin incelenmesinde;  İlk derece mahkemesinin sanık hakkında kasten yaralama suçundan TCK’nin 86/1, 86/3-d, 87/1-c-son, 62. maddeleri gereği 2 yıl 6 ay hapis cezası ile cezalandırılmasına dair kararının bölge adliye mahkemesince kaldırılarak, sanık hakkında TCK’nin 86/1, 86/3-d, 87/1-c-son, 29, 62. maddeleri 3 yıl 1 ay 15 gün hapis cezası verilmiş ve aleyhe istinaf başvurusu bulunmadığından ceza kazanılmış hak nedeniyle 2 yıl 6 ay hapis cezasına indirilmiş ise de; ilk derece mahkemesince verilen ceza bölge adliye mahkemesince arttırıldığından, 5271 sayılı CMK’nin 286/2-b maddesi gereğince hükmün temyizi kabil kararlardan olduğu belirlenerek yapılan incelemede;  Sanık hakkında TCK’nin 86/1, 86/3-d, 87/1-c-son, 29, 62. maddeleri gereğince verilen 3 yıl 1 ay 15 gün hapis cezasına dair kararın, aleyhe istinaf başvurusu bulunmadığından kazanılmış hak nedeniyle 2 yıl 6 ay hapis cezasına indirildiği sırada uygulanan kanun maddesi olan 5271 sayılı CMK’nin 283/1 maddesinin kararda gösterilmemesi mahallinde giderilebilir eksiklik olarak görülmekle bozma nedeni yapılmamıştır.  Antalya Bölge Adliye Mahkemesi 4. Ceza Dairesinin 17.10.2019 gün ve 2018/3379 Esas, 2019/3187 Karar sayılı “sanığın kasten yaralama suçundan mahkumiyetine” dair hükmünün tüm dosya kapsamına göre hukuka uygun olduğu anlaşıldığından; sanık müdafinin yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Denizli 2. Asliye Ceza Mahkemesine, kararın bir örneğinin ise Antalya Bölge Adliye Mahkemesi 4. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 18.01.2021 gününde oybirliği ile karar verildi. (¤¤)  "
}