{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Yerel Mahkemece verilen hüküm emyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede başkaca nedenler yerinde görülmemiştir.  Ancak;  Sanığın aşamalarda suçlamaları kabul etmemesi, tanık ...'in soruşturma aşamasında sanığın tüfek gösterdiğini belirtmesine karşın, mahkemede tüfekten hiç bahsetmeyip sözle tehdit ettiğini beyan etmesi, olay anını gösterir kamera görüntülerine ilişkin inceleme tutanağında elinde tüfek olan bir şahsın tespit edilemediğinin belirtilmesi, 27.04.2014 tarihli olay, yakalama ve teslim tutanağında ise çevre esnaf ile görüşüldüğü ancak tüfek çekme konusu ile ilgili olarak bir bilgiye ulaşılamadığı, haber merkezine yapılan ihbarda olayla ilgili olduğu ihbar edilen bir iş yerinde işletmecinin rızası üzerine gözle görülebilecek yerlerinde yapılan aramada da herhangi bir suç aletine rastlanmadığının kayıt altına alınması karşısında; tüm bu hususlar değerlendirilmeden ve tanık Özlem'in beyanları arasındaki çelişki giderilmeden yetersiz gerekçeyle mahkumiyet hükmü kurulması,  Kanuna aykırı ve sanık ...'nün temyiz nedenleri yerinde görüldüğünden tebliğnameye aykırı olarak, HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 14.01.2021 tarihinde oy birliğiyle karar verildi."
}