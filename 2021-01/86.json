{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Sistemi engelleme, bozma, verileri yok etme veya değiştirme, bilişim sistemine girme, cinsel taciz",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  UYAP üzerinden yapılan kontrolde temyiz dilekçesinin 30.03.2015 tarihinde elektronik olarak havale edildiği gözetildiğinde, sanık müdafinin temyizinin süresinde olduğu anlaşılmakla; tebliğnamedeki temyizin reddi düşüncesine iştirak edilmemiştir.  1-Sanık hakkında cinsel taciz suçundan kurulan hükme yönelik temyiz incelemesinde;  Sanık ... hakkında cinsel taciz suçundan tayin edilen adli para cezasının nevi ve miktarına göre hüküm, 6217 sayılı Yasanın 26. maddesi ile eklenen, 5320 sayılı Yasanın geçici 2. maddesi uyarınca kesin nitelikte olup temyizi olanaklı olmadığından sanık müdafiinin temyiz isteğinin CMUK.nın 317. maddesi uyarınca REDDİNE,  2-Sanık hakkında Bilişim sistemindeki verileri bozma, yoketme, erişilmez kılma, sisteme veri yerleştirme ve Bilişim sistemine hukuka aykırı şekilde girme ve orada kalma suçlarından kurulan mahkumiyet hükümlerine yönelik temyiz incelemesinde ise;  Sanığın, katılanın kullandığı “...\" e-posta adresi ile irtibatlı olan facebook adresine bilgisi ve rızası olmaksızın şifreyi değiştirerek erişilmez kıldığından ve veri yerleştirdiğinden bahisle açılan davada; sanığın, katılanın hesabına ait e-mail şifresini değiştirdiğine dair dosya içerisinde bir tespitin bulunmaması, sanığın suçlamayı kabul etmemesi karşısında; olay tarihinde sanığın 0536 438 18 54 nolu cep telefonunun IMEİ numarasından halen aktif olarak kullanılıp kullanılmadığının kolluk marifetiyle araştırılarak, sanığın cep telefonundan müştekinin facebook hesabına yapılan girişlere ilişkin kayıtlara rastlanıp rastlanmadığı, adrese ait şifrenin değiştirilip değiştirilmediği sanığa ait cep telefonunun getirtilip uzman bilirkişi tarafından LOG kayıtları incelenerek sonucuna göre sanığın hukuki durumunun takdir ve tayini gerekirken, eksik araştırmaya dayanarak yazılı şekilde karar verilmesi,    ./..  S/2      Kabul ve uygulamaya göre de;  Katılana ait facebook adresinin şifresinin değiştirilmesi, erişilmez kılınması durumunda eylemin kül halinde TCK.nın 244/2. maddesindeki suçu oluşturacağı gözetilmeden ayrıca aynı Yasanın 243/1. maddesi uygulanarak yazılı şekilde hüküm kurulması,  Yasaya aykırı, sanık müdafinin temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 11.01.2021 gününde oybirliğiyle karar verildi."
}