{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanıkların beraatine ilişkin hüküm, O yer Cumhuriyet savcısı tarafından temyiz edilmekle, dosya incelenerek gereği düşünüldü;  Sanıkların kapıdan çamaşır yıkama topu tanıtımı yaptıkları, katılana, ücretsiz çamaşır yıkama topu vereceklerini, paketten hediye çıkarsa 100 TL verip hediyeyi alabileceğini, saatlerin tanınmış marka olacağını ya da tam altın çıkabileceğini, saati beğenmezse 100,00 TL fark verip akıllı telefon getirebileceklerini söyledikleri, herhangi bir hukuki ilişki içinde olmadıkları \"Nano Kozmetik\" adına düzenlenmiş belgeleri de katılana vererek güven telkin ettikleri, katılanın 300,00 TL ödeme yaptığı, saati telefon ile değiştirmek istediği, ancak sanıklara ulaşamadığı, sanıkların bu suretle üzerlerine atılı suçu işlediklerinin iddia edildiği somut olayda;  1) Sanık ... hakkında dolandırıcılık suçundan verilen beraat hükmüne yönelik temyiz itirazlarının incelenmesinde;  Sanığın tevil yollu ikrarı, katılan beyanı ile tüm dosya kapsamından; sanığın hileli hareketlerle katılanı aldatmak kastıyla hareket ederek katılanın iradesini fesada uğratarak haksız menfaat temin ettiğinin anlaşılması karşısında; eylemin 6763 sayılı Yasa ile uzlaştırma kapsamına alınan TCK'nın 157/1. maddesinde düzenlenen dolandırıcılık suçunu oluşturduğu gözetilmeden, mahkumiyet yerine yetersiz gerekçeyle yazılı şekilde beraatine hükmedilmesi,  2) Sanık ... hakkında dolandırıcılık suçundan verilen beraat hükmüne yönelik temyiz itirazlarının incelenmesinde;  Yargıtay Ceza Genel Kurulu'nun 25/03/2014 tarih ve 2013/12-74-2014/140 E-K sayılı ilamı ile istikrarlı diğer kararlarında da vurgulandığı üzere; ceza yargılanmasında sanığın sorgusu yapılmadan hüküm kurulabileceğine ilişkin kuralın, fiilin suç oluşturmaması veya yeni bir yasal düzenleme ile suç olmaktan çıkarılması gibi herhangi bir araştırmayı gerektirmeyen bir durumun varlığı halinde, başka bir deyişle derhal beraat kararı verilmesi ile sınırlı olarak uygulanabileceği, delillerin takdir ve tayini gereken durumlarda ise sanığın savunması alınmadan hüküm kurulamayacağı gözetilmeden, 5271 sayılı CMK'nın 193. maddesine yanlış anlam verilerek sanık ...’un sorgusu yapılmadan eksik kovuşturma ile yazılı şekilde hüküm kurulması,  Kanuna aykırı olup, O yer Cumhuriyet savcısının temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca, hükümlerin BOZULMASINA, 20/01/2021 tarihinde oybirliğiyle karar verildi."
}