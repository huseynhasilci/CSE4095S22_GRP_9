{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Tefecilik yapmak",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 241/1, 62/1, 51 1 yıl 8 ay hapis ve 240 TL APC    Mahalli mahkemece verilen hüküm temyiz edilmekle dosya incelenerek gereği düşünüldü:  Hükmün açıklanmasının geri bırakılması hususunda talebi bulunan ve suç tarihindeki adli sicil kaydına göre hükmün açıklanmasının geri bırakılmasına engel mahkumiyeti bulunmayan, yargılama sürecindeki davranışları dikkate alınarak, takdiri indirim nedeni uygulanan sanık ... hakkında, 5271 sayılı Ceza Muhakemesi Kanunu’nun 231. maddesinde düzenlenen \"Hükmün açıklanmasının geri bırakılmasına\" karar verilip verilmeyeceğinin değerlendirilmemesi,  Kabule göre de;  1-Dosya kapsamına göre suç tarihinin karar başlığında 01/01/2010 yerine 2010 olarak gösterilmesi suretiyle Ceza Muhakemesi Kanunu'nun 232/2-c maddesine muhalefet edilmesi,  2-Anayasa Mahkemesinin 08/10/2015 tarihli ve 2014/140 Esas, 2015/85 sayılı iptal Kararının Resmi Gazete'nin 24/11/2015 tarihli ve 29542 sayısında yayımlanarak yürürlüğe girmiş olması nedeniyle Türk Ceza Kanunu'nun 53. maddesiyle ilgili olarak yeniden değerlendirme yapılmasında zorunluluk bulunması,  3-28/06/2014 tarihinde Resmi Gazete'de yayımlanarak yürürlüğe giren 6545 sayılı Yasanın 81. maddesi ile değişik 5275 sayılı Kanunun 106/3. maddesi hükmüne aykırı olarak infaz yetkisini kısıtlayacak şekilde ödenmeyen adli para cezasının hapse çevrileceğinin sanığa ihtarına karar verilmiş olması,  Kanuna aykırı, sanık müdafiinin temyiz itirazları bu itibarla yerinde görüldüğünden hükmün 5320 sayılı Kanunun 8/1. maddesi de gözetilerek Ceza Muhakemeleri Usulü Kanunu'nun 321. ve 326/son maddesi uyarınca BOZULMASINA, 28/01/2021 tarihinde oybirliğiyle karar verildi."
}