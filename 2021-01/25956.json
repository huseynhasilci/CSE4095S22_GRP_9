{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Sanığın eylemi neticesinde katılanın hayati tehlike meydana gelecek ve organ işlevinin sürekli kaybına neden olacak şekilde yaralandığı olayda, birden fazla nitelikli hal (TCK'nin 87/1-d ve 87/2-b) ihlaline neden olan sanık hakkında TCK'nin 86/1. maddesince temel cezaya hükmedilirken, TCK'nin 61. maddesinde belirtilen meydana gelen zararın ağırlığı ve kastının yoğunluğu gibi kriterler ile aynı Kanun’un 3. maddesinde yer verilen “cezada orantılılık ilkesi” birlikte dikkate alınarak, hakkaniyete uygun ve sonuca etkili olacak şekilde alt sınırdan uzaklaşılarak temel cezanın tespiti yoluna gidilmesi ve fikri içtima kuralları gereğince en ağır cezayı gerektiren 5237 sayılı Türk Ceza Kanunu'nun 87/2-b, 87/2-son maddeleri uyarınca artırımların uygulanması gerekirken, hatalı uygulama ile TCK’nin 86/1. maddesine göre belirlenen ceza miktarı üzerinden aynı Kanun’un 87/1-d maddesi uyarınca (1) kat artırım uygulanmasını müteakip, katılanda ayrıca organ işlevinin sürekli kaybı oluştuğundan bahisle, bu miktar üzerinden TCK’nin 87/2-b maddesi gereği (2) kat artırım yapılması suretiyle hüküm tesisi,  Kabule ve uygulamaya göre de;  2) Sanık hakkında kurulan hükümde, 5237 sayılı TCK'nin 86/1. maddesine göre belirlenen “1 yıl 6 ay” hapis cezasının, aynı Kanun’un TCK'nin 87/1-d maddesi gereği (1) kat artırılması neticesinde belirlenmesi gereken ceza miktarı “2 yıl 12 ay” hapis cezası iken hesap hatası neticesinde “3 yıl” hapis cezası olarak belirlenmesi,          Bozmayı gerektirmiş, sanık müdafii ve o yer Cumhuriyet savcısının temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, CMUK'un 326/son maddesi gereğince sanıkların kazanılmış hakkının dikkate alınmasına, 14/01/2021 gününde oy birliğiyle karar verildi."
}