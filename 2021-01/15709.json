{
    "Dairesi": "12.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Trafik güvenliğini tehlikeye sokma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 179/2, 31/3, 62, 52/2-4. maddeleri gereğince mahkumiyet      Trafik güvenliğini tehlikeye sokma suçundan suça sürüklenen çocuğun mahkumiyetine ilişkin hüküm, suça sürüklenen çocuk müdafii tarafından temyiz edilmekle dosya incelenerek gereği düşünüldü:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre suça sürüklenen çocuk müdafinin yerinde görülmeyen sair temyiz itirazlarının reddine, ancak;  Olay günü suça sürüklenen çocuğun sevk ve idaresindeki araçla seyir halindeyken kolluk görevlilerince durumundan şüphelenilerek durdurulduğu, yapılan kontrolde 1,14 promil alkollü olduğunun anlaşıldığı olayda;  114 promil alkollü vaziyette araç kullanarak trafik güvenliğini tehlikeye düşüren suça sürüklenen çocuğun TCK'nın 179/3. maddesi delaletiyle 179/2. maddesinden cezalandırılması gerekirken doğrudan 179/2. maddesinden hüküm kurulması,  Suça sürüklenen çocuk hakkında hükmedilen süreli hapis cezasının adli para cezasına çevrilmesine karar verilirken uygulanan Kanun maddesinin gösterilmemesi suretiyle CMK'nın 232/6. maddesine aykırı hareket edilmesi,  9.00 TL yargılama giderinin 6183 sayılı Amme Alacaklarının Tahsil Usulü Hakkında Kanunun 106. maddesindeki terkin edilmesi gereken tutardan az olması sebebiyle hazine üzerinde bırakılmasına karar verilmesi gerektiğinin gözetilmemesi,  Kanuna aykırı olup, suça sürüklenen çocuk müdafinin temyiz itirazları bu itibarla yerinde görüldüğünden hükmün bu nedenle 5320 sayılı Kanunun 8. maddesi uyarınca halen uygulanmakta olan 1412 sayılı CMUK’un 321. maddesi uyarınca BOZULMASINA, ancak yeniden yargılamayı gerektirmeyen bu konuda, aynı Kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden; hükmün birinci fıkrasına ‘’TCK’nın 179/3. maddesi delaleti ile\" ibaresinin eklenmesine, hükmün 4. fıkrasına TCK’nın 52/2. maddesinden önce gelmek üzere “TCK'nın 50/3 maddesi gereğince adli para cezasına çevrilmesine’’ ibaresinin eklenmesine, hüküm 3 numaralı bendindeki ‘’yargılama giderinin ‘’ CMK'nın 325. maddesi uyarınca suça sürüklenen çocuktan tahsili’’ kısmının çıkarılarak yerine hazine üzerinde bırakılması ibaresinin eklenmesine ve hükümdeki diğer hususların aynen bırakılması suretiyle, sair yönleri usul ve Kanuna uygun bulunan hükmün isteme uygun olarak DÜZELTİLEREK ONANMASINA; 26.01.2021 tarihinde oybirliği ile karar verildi."
}