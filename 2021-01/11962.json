{
    "Dairesi": "23.Hukuk Dairesi",
    "Mahkemesi": "Ticaret Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki alacak davasının yapılan yargılaması sonunda ilamda yazılı nedenlerden dolayı davanın kısmen kabulüne yönelik verilen hükmün süresi içinde davacı vekilince temyiz edilmesi üzerine dosya incelendi, gereği konuşulup düşünüldü.   Davacı vekili, müvekkilinin davalı kooperatif üyesi iken istifa ettiğini, çıkma payı alacağının tahsili amacıyla davalı kooperatife ihtarname gönderilmesine rağmen tahsilatın yapılamadığını ileri sürerek, çıkma payı alacağı olan 93.200,00 TL'nin davalıya gönderilen ihtarnamenin tebliği tarihinden işleyecek ticari avans faizi ile birlikte tahsilini talep ve dava etmiştir.  Davalı vekili, davacının üyeliğinin muvazaalı olduğunu, kooperatifin eski yönetiminin menfaat sağlamak amacı ile yüklenici firma ile danışıklı işlemler yaparak aralarında davacının da bulunduğu bir grup fiktif üye kayıtları oluşturduğunu, bu üyelerin kooperatife nakit ödeme yapmadığını, aidat ödemelerinin senet olarak kooperatife teslim etmiş gibi gösterildiğini, davacının kooperatiften hiçbir hak ve alacağının bulunmadığını savunarak, davanın reddini istemiştir.  Mahkemece, iddia, savunma, benimsenen bilirkişi raporu ve tüm dosya kapsamına göre; kooperatif kayıtlarında davacı ile özgülenen kooperatif hissesinin 4.500,00 TL'lik kısmının bankaya, 88.700,00 TL'sinin senet olmak üzere ödendiğinin kayıtlı olduğu, üye olduktan sonra davacı tarafından verilen senetlerin de davalı kooperatif tarafından tahsil edilmeden ... İnşaat Şirketi'ne inşaat bedeli karşılığında bordro düzenlenmek suretiyle verildiği, şirkete ait defter ve belgelere ulaşılamadığından senet bedellerinin tahsil edilip edilmediği, fiili bir ödemenin bulunup bulunmadığı yönünde inceleme yapılamadığı, ilgili banka şubesinden bilgi ve tahsile verilen senet dökümlerine göre davacı tarafça yapılan bir ödemeye rastlanılmadığı, davacının da senet bedellerinin ödendiğini kanıtlayamadığı gerekçesiyle davalı kooperatifte banka kanalı ile yapılmış 4.500,00 TL nakit ödemeden ayrıldığı yıla ait giderlerden hissesine düşen miktarın mahsubu sonucu ulaşılan 1.744,14 TL alacağının 06.05.2009 tarihinden itibaren işletilecek yasal faizi ile birlikte davalıdan tahsiline karar verilmiştir.  Kararı, davacı vekili temyiz etmiştir.  Dava, çıkma payı alacağı istemine ilişkindir.  Davalı kooperatif, davacı nakit ödeme yapmadığından kooperatiften hak ve alacağının bulunmadığını iddia etmektedir. Davalı kooperatif kayıtlarında yapılan incelemede 4.500,00 TL ödemenin nakden yapıldığı, senet ile ödenen 88.700,00 TL'nin ise yüklenici şirkete imalat bedeli karşılığı ciro edildiği sabittir. Senetlerin aslı dosyaya ibraz edilmemiş ise de, aradan uzun süre geçmiş olmasına rağmen dava dışı şirketçe senet bedellerinin ödenmediği gerekçesiyle tahsili için girişimde bulunulmamış olması bu senetlerin ödendiğine karinedir. Hal böyle iken yanılgılı gerekçe ile davanın kısmen kabulüne karar verilerek yazılı şekilde hüküm kurulmasında isabet görülmemiştir.  SONUÇ: Yukarıda açıklanan nedenlerle, davacı vekilinin temyiz itirazının kabulü ile kararın davacı yararına BOZULMASINA, peşin alınan temyiz harcın talep halinde iadesine, kararın tebliğinden itibaren 15 gün içerisinde karar düzeltme yolu açık olmak üzere, 25.01.2021 tarihinde oybirliğiyle karar verildi."
}