{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-e maddesi gereğince beraat    Hizmet nedeniyle güveni kötüye kullanma suçundan sanığın beraatine ilişkin hüküm O yer Cumhuriyet savcısı tarafından temyiz edilmekle, dosya incelenerek gereği düşünüldü;  Sanığın katılan ...’ın vekili sıfatıyla, HMB Emlak Kuyumculuk İnşaat Turizmi Limited Şirketi ve diğerleri aleyhine Alanya Asliye 1. Hukuk Mahkemesinin 2009/202 ve 465 esas sayılarını alan tapu iptal ve tescil davalarını açtığı, bu dosyalarda ihtiyati tedbir kararı verilebilmesi için her bir dosya açısından 20.000 TL teminat bedelinin mahkeme veznesine yatırılması gerektiğini söyleyerek 2009 yılı Nisan ayı içerisinde katılanlardan toplam 40.000 TL aldığı ancak 2009/465 esas sayılı dosyaya 5.000 TL, diğer 2009/202 esas sayılı dosyaya ise 12.500 TL parayı mahkeme veznesine yatırdığı, bilahare davaların sonuçlanması nedeniyle bu dosyalardan toplam 35.000 TL parayı mahkeme veznesinden çektiği halde katılana vermeyerek uhdesinde tuttuğu, bu suretle üzerine atılı suçu işlediğinin iddia edildiği olayda;  Sanık savunmaları, katılanların beyanları ile tüm dosya kapsamından, sanığın katılan ...’ya ait bir çok dosyayı takip ettiği, bu yönde vekalet ücreti alacağının doğduğu hususunun doğrulandığı, yine katılanların sanığın 70,000 Euro vekalet ücreti alacağının bulunduğu yönünde anlatımlarda bulunması karşısında; dosya kapsamı itibariyle sanığın savunmasının aksine üzerine atılı suçu işlediğine dair mahkumiyetine yeter derecede kesin ve inandırıcı bir delilin de elde edilemediği anlaşılmakla; aynı gerekçeye dayanan mahkemenin kabulünde bir isabetsizlik görülmemiştir.  Yapılan yargılama sonunda, sanığın savunmasının aksine üzerine atılı suçları işlediğine dair mahkumiyetine yeter derecede kesin ve inandırıcı bir delilin de elde edilemediği gerekçe gösterilerek mahkemece kabul ve takdir kılınmış olduğundan, katılan vekilinin, bir neden dayanmayan temyiz itirazlarının reddiyle hükmün ONANMASINA, 20/01/2020 tarihinde oy birliğiyle karar verildi."
}