{
    "Dairesi": "7.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (1412 S. K. m. 321) (5607 S. K. m. 3, 4, 5, Geç. m. 12) (5237 S. K. m. 7)  Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I) Katılan ... İdaresi vekilinin sanık ... hakkında verilen beraat kararlarıyla sınırlı temyiz talebinin incelenmesinde;  Olay tarihinde sanık ...’in çalıştığı depoda, .... plakalı kamyona yakıt ikmali yapıldığının görülmesi üzerine, olay yerinde bulunan üç şahıstan birinin kaçtığı, hakkında dava açılmayan ... ve ...’un, ....plakalı kamyonun şöförü olduklarını, sanık ...’a ait .... numaralı telefonu arayıp akaryakıt almak istedikleri sırada yakalandıklarını beyan ettikleri, sanık ...’in aşamalarda ... ve ...’un arayıp, yakıt istediklerini, kendisinde olmadığını fakat komşusunda kaçak akaryakıt olduğunu belirterek depoya gelmelerini istediğini savunması, sanık ...’in, sanık ...’un kendisini suça konu iş yerine yerleştiren kişi olduğunu ve olay günü gelerek, akşam kamyon gelecek, patronun kamyona yakıt vermeni söyledi, demesi karşısında, sanık ...’un sanık ...’in eylemine iştirak ettiğinin anlaşılması karşısında, sanığın üzerine atılı suçtan mahkumiyeti yerine yerinde olmayan gerekçeyle beraatine karar verilmesi,  Yasaya aykırı, katılan ... İdaresi vekilinin temyiz itirazları bu itibarla yerinde görüldüğünden sair yönleri incelenmeyen hükmün, 5320 sayılı Yasanın 8. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA,  II) Sanık ... müdafiinin temyiz taleplerinin incelenmesinde;  Hükümden sonra 15.04.2020 tarihli Resmi Gazete'de yayımlanarak yürürlüğe giren 7242 sayılı Yasanın 61. maddesi ile 5607 sayılı Yasanın 3/22. maddesine eklenen \"Eşyanın değerinin hafif olması halinde verilecek cezalar yarısına kadar, pek hafif olması halinde ise üçte birine kadar indirilir.\" şeklindeki düzenlemenin sanık lehine hükümler içermesi, yine aynı Yasanın 62. maddesi ile değiştirilen 5607 sayılı Yasanın 5/2. maddesine eklenen fıkra uyarınca kovuşturma aşamasında etkin pişmanlık uygulamasının olanaklı hale geldiği anlaşılmakla, 5237 sayılı TCK'nun 7. maddesi ve 7242 sayılı Yasanın 63. maddesi ile 5607 sayılı Yasaya eklenen geçici 12. maddenin 2. fıkrası gözetilerek ilgili hükümlerin yasal koşullarının oluşup oluşmadığının saptanması ve sonucuna göre uygulama yapma görevinin de yerel mahkemeye ait bulunması zorunluluğu,  Kabule göre de;  1. Sanık hakkında suç tarihinde yürürlükte bulunan ve 28.06.2014 tarihli Resmi Gazete'de yayımlanarak yürürlüğe giren 6545 sayılı Yasanın 89. maddesiyle değişik 5607 sayılı Yasanın 3/11. maddesi delaletiyle anılan Yasanın 3/5. maddesi uyarınca temel ceza belirlendikten sonra, aynı Yasanın 3/10. madde ve fıkrası gereğince uygulama yapılması gerektiği gözetilmeden suç tarihinde yürürlükte bulunmayan 6455 sayılı Yasa ile değişik 5607 sayılı Yasanın 3/11. maddesi gereğince yazılı şekilde hüküm tesisi,  2. Olay tutanağına göre, ...’in çalıştığı depoda, .... plakalı kamyona yakıt ikmali yapıldığının görülmesi üzerine, depoda yapılan aramada 800 litre marker seviyesi geçersiz motorin ile 1 adet sayaçlı, 1 adet sayaçsız santrifüj ile 1 adet pompa başlığı ele geçirilmesi şeklinde gerçekleşen eylem nedeniyle; yalnızca kaçak akaryakıt satmaya yarayacak şekilde lisansa esas teşkil eden tescilli belgelerde belirlenenlere aykırı olarak sabit tank, düzenek ve donanım için uygulanması gereken ve bu dosya yönünden uygulanma yeri bulunmayan 5607 sayılı Yasanın 4/8. madde ve fıkrası uyarınca cezada artırım yapılmak suretiyle fazla ceza tayini,  Bozmayı gerektirmiş, sanık müdafiinin temyiz itirazları bu itibarla yerinde görülmüş olduğundan, hükmün 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca sair yönleri incelenmeksizin BOZULMASINA, 26/01/2021 tarihinde oybirliği ile karar verildi. (¤¤)"
}