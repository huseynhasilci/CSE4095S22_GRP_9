{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-c maddesi gereğince beraat    2863 sayılı Kanuna aykırılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Nevşehir 2. Sulh Ceza Mahkemesinin, 18/11/2013 tarih, 2013/552 değişik iş nolu arama kararına istinaden sanığın ikametinde yapılan arama neticesinde, yatak odasında bulunan gardrop çekmecesinde, kutu içerisinde kağıda sarılı vaziyette 3 adet sikke ele geçirildiği ve sanığın kolluktaki beyanında; sikkelerin babası tarafından 6-7 yıl önce bahçede bulunduğunu, duruşmadaki savunmasında ise; babası ile birlikte ikamet ettiğini, babasının hurdacılık yaptığını, sikkeleri nereden aldığını bilmediğini ileri sürdüğü ve kolluk ekiplerince sanığın sosyal ve ekonomik durum araştırmasına ilişkin olarak düzenlenen 03/04/2015 tarihli tutanak içeriğinde, sanığın babası ile birlikte ikamet edip etmediğine dair bilginin yer almadığı dosya kapsamında;  Dava konusu 3 adet sikke üzerinde, üniversitelerin arkeoloji ve sanat tarihi kürsülerine mensup öğretim üyelerinden oluşan bilirkişi kuruluna inceleme yaptırılarak, mevcut durumları itibariyle bilim, kültür, din veya güzel sanatlarla ilgileri, tasnif ve tescile tabi, bildirim zorunluluğu olan eserlerden olup olmadıkları, 2863 sayılı Kanun kapsamında korunması gerekli taşınır kültür varlığı niteliğinde olup olmadıkları tespit edilerek, anılan niteliğe haiz ise; sanığın, arama yapılan ikametinde, suç tarihi itibariyle babası ile birlikte ikamet edip etmediği, eserlerin bulunduğu odanın kimin kullanımında olduğu, sikkelerin babasına mı ait, yahut sanığa babasından kalan eserler mi olduğu hususlarının, sanığın babasının da beyanına başvurulmak suretiyle tereddüte mahal vermeyecek şekilde tespiti ile, sanığa ait ise; sanığın mahkumiyetine karar verilmesi, babasına ait eserler ise; babası hakkında işlem tesis edilmek suretiyle sanığın hukuki durumunun takdir ve tayini gerektiği gözetilmeksizin, eksik araştırma ve hatalı nitelendirme ile yazılı şekilde hüküm tesisi,  Kabule göre de;  Dava konusu eserlerin, Müze Müdürlüğüne teslimine yönelik uygulama sırasında, yasa maddesinin 2863 sayılı Kanunun 75. maddesi yerine, 25. maddesi şeklinde gösterilmesi,  Kanuna aykırı olup, katılan vekilinin temyiz itirazları bu itibarla yerinde görüldüğünden, 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince, hükmün isteme uygun olarak BOZULMASINA, 14/01/2021 tarihinde oybirliğiyle karar verildi."
}