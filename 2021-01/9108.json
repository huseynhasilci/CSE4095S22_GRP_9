{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Yağma, kişiyi hürriyetinden yoksun bırakma, tehdit, mala zarar verme, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, beraat, ceza verilmesine yer olmadığına, düşme    Mahalli mahkemece verilen hükümler temyiz edilmekle dosya incelenerek, gereği düşünüldü:  Mağdur ...’e yönelik sanıklar ... ve ... hakkında mala zarar verme suçundan kurulan beraat hükmü; tüm sanıklar hakkında hakaret suçundan verilen düşme ile kasten yaralama ve tehdit suçlarından verilen karar verilmesine yer olmadığına dair hükme yönelik mağdur vekilinin temyiz itirazlarının incelenmesinde;  Mağdur ...’in 05/08/2015 tarihli oturumda sanıklar hakkındaki şikayetinden vazgeçtiği, katılan sıfatının hükümsüz kaldığı, katılan sıfatını yitiren mağdur vekilinin de hükmü temyiz etmeye yetkisi bulunmadığından, temyiz isteminin tebliğnameye uygun olarak 1412 sayılı CMUK'un 317. maddesi uyarınca REDDİNE,  1-) Sanıklar ..., ... ve ... hakkında mağdur ...’e yönelik kişiyi hürriyetinden yoksun bırakma suçundan kurulan mahkumiyet hükümlerinin incelenmesinde;  Anayasa Mahkemesinin, TCK'nun 53. maddesindeki hak yoksunluklarına ilişkin 24.11.2015 günlü Resmi Gazete'de yayımlanan 08.10.2015 tarihli, 2014/140 esas, 2015/85 karar sayılı iptal kararı ile 15.04.2020 gün ve 13100 sayılı Resmi Gazete'de yayımlanarak aynı gün yürürlüğe giren 7242 sayılı Kanunun 10. maddesiyle 5237 sayılı TCK’nin 53. maddesinde yapılan değişikliğin infaz aşamasında gözetilmesi olanaklı görülmüştür.  Dosya ve duruşma tutanakları içeriğine, toplanıp karar yerinde incelenerek tartışılan elverişli kanıtlara, gerekçeye ve Hakimler Kurulunun takdirine göre sanık ... ve sanıklar müdafiinin temyiz itirazları yerinde görülmemiş olduğundan reddiyle, usul ve yasaya uygun bulunan hükümlerin tebliğnameye uygun olarak ONANMASINA,  2-) Sanık ... hakkında mağdur ...’e yönelik yağma suçundan kurulan mahkumiyet hükümlerinin incelenmesinde;  Temyiz incelemesi dışında olan sanıklar ... ve ...'ın, sanık ...'ın yağma eylemine doğrudan katılıp yağma suçunu birlikte işledikleri gözetilmeden, yağma suçundan dolayı Sanık ... hakkında TCK'nun 149/1-c maddesi yerine 148/1 maddesi ile hüküm kurulması,  Bozmayı gerektirmiş, sanık ... ve müdafiinin temyiz itirazları bu bakımdan yerinde görülmüş olduğundan, hükümlerin açıklanan nedenlerle tebliğnameye aykırı olarak BOZULMASINA, 5320 sayılı Yasa’nın 8/1. maddesi aracılığı ile 1412 sayılı CMUK’un 326/son maddesi uyarınca sanığın kazanılmış hakkının korunmasına, 21/01/2021 tarihinde oy birliğiyle karar verildi."
}