{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Suça sürüklenen çocuklar hakkında konut dokunulmazlığını bozma suçundan dava açılmamış ise de, zamanaşımı süresi içerisinde dava açılması mümkün görülmüş, dosya içeriğine göre sair temyiz itirazları yerinde görülmemiştir. Ancak;  1- 5237 sayılı TCK’nın 51. maddesinin 3. fıkrası uyarınca cezası ertelenen hükümlü hakkında, 1 yıldan az, 3 yıldan fazla olmamak üzere, bir denetim süresi belirlenir, bu sürenin alt sınırı mahkum olunan ceza süresinden az olamaz. Somut olayda, 2 yıl 1 ay hapis cezaları ertelenen suça sürüklenen çocuklar hakkında denetim süresinin 2 yıl olarak belirlenmesi,  2- 5237 sayılı TCK’nın 51/7. maddesi gereğince, cezaları ertelenen suça sürüklenen çocukların denetim süresi içinde kasıtlı bir suç işlemesi halinde, ertelenen cezaların kısmen veya tamamen infaz kurumunda çektirilmesine karar verileceği hususunun ihtar edilmesi ile yetinilmesi gerekirken yazılı şekilde “ertelenen cezaların tamamen infaz kurumunda çektirilmesine karar verileceğinin ihtarına” şeklinde belirtilmesi suretiyle infazda duraksamaya neden olunması,  Bozmayı gerektirmiş, suça sürüklenen çocuklar müdafiilerinin temyiz itirazları bu itibarla yerinde görülmüş olduğundan hükümlerin bu sebeplerden dolayı 1412 sayılı CMUK'nın 321. maddesi gereğince BOZULMASINA, ancak bu aykırılıkların aynı Kanunun 322. maddesine göre düzeltilmesi mümkün olduğundan, cezaları ertelenen suça sürüklenen çocuklar hakkında 5237 sayılı TCK'nın 51/3. maddesi uyarınca 2 yıl 1 ay denetim süresi belirlenmesine ve hüküm fıkrasındaki 5237 sayılı TCK'nın 51/7. maddesine ilişkin ihtaratın çıkarılmasına, yerine \"5237 sayılı TCK’nın 51/7. maddesi gereğince cezaları ertelenen suça sürüklenen çocukların denetim süresi içinde kasıtlı bir suç işlemeleri halinde, ertelenen cezalarının kısmen veya tamamen infaz kurumunda çektirilmesine karar verileceğinin ihtarına\" cümlesinin eklenmesine karar verilmek suretiyle sair yönleri usul ve yasaya uygun bulunan hükümlerin istem gibi DÜZELTİLEREK ONANMASINA, 20/01/2021 gününde oybirliğiyle karar verildi."
}