{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık hakkında; TCK’nın 158/2, 62/1, 52/2-4 ve 53. maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık ... tarafından temyiz edilmekle, dosya incelenerek gereği düşünüldü,  Sanığın suç tarihinde Ankara'da tedavi görürken, Ankara Büyükşehir Belediyesi'ne ait Rüzgarlı ...Evi'nde konakladığı, bu evde gece saatlerinde çalışan mağdur ... ...'a kendini Zonguldak milletvekili Polat Türkmen'in danışmanı olduğunu, bu milletvekilinin danışmanı katılan...'ı tanıdığını söyleyerek, mağdur ...’i Ankara Büyükşehir Belediyesi'nde kadrolu bir işe yerleştirmeyi vaadettiği, mağdur ...'in kuzeni olan diğer mağdur ...'ı durumdan haberdar ettiği, mağdur ...'ın sanığın işe yerleştirme vaadi nedeniyle 1.000TL elden para ile birlikte belgelerini sanığa verdiği, ayrıca 1.100TL parayı posta havalesi ile 400TL'yi de elden vermek suretiyle toplamda 2.500TL parayı sanığa verdiği ancak daha sonra sanığın mağdurlar ile irtibatını kestiği, sanığın işe yerleştireceği vaadiyle kandırdığı mağdurlardan haksız menfaat temin etmek suretiyle, kamu görevlileriyle ilişkisinin olduğundan, onlar nezdinde hatırı sayıldığından bahisle ve belli bir işin gördürüleceği vaadiyle aldatarak, dolandırıcılık suçunu işlediği iddia olunan somut olayda; sanık savunması, katılan beyanı, mağdurlar beyanı, tanıklar beyanı ve tüm dosya kapsamından, sanığın üzerine atılı nitelikli dolandırıcılık suçunun sabit olduğu gerekçesine dayanan mahkemenin kabulünde bir isabetsizlik görülmemiş, Anayasa Mahkemesinin TCK'nın 53. maddesine ilişkin olup, 24.11.2015 gün ve 29542 sayılı Resmi Gazete'de yayımlanan 2014/140 Esas ve 2015/85 Karar sayılı iptal kararının infaz aşamasında gözetilmesi mümkün görülmüştür.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın suçsuz olduğuna ilişkin ve yerinde görülmeyen sair temyiz itirazlarının reddiyle, hükmün ONANMASINA, 28.01.2021 tarihinde oy birliğiyle karar verildi."
}