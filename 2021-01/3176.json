{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun cinsel istismarı (mağdurlar ... ile ...'e yönelik)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  SUÇA SÜRÜKLENEN ÇOCUK : ...   HÜKÜM : Suça sürüklenen çocuğun atılı suçtan (mağdur sayısınca) mahkumiyetine dair ...1. Ağır Ceza Mahkemesinden verilen 21.03.2019 gün ve 2017/709 Esas, 2019/167 Karar sayılı hükümlere yönelik istinaf başvurusunun kabulü ile hükümlerin kaldırılarak sarkıntılık suretiyle çocuğun cinsel istismarı suçundan (mağdur sayısınca) mahkumiyetine    Bölge Adliye Mahkemesince verilen hükümler temyiz edilmekle başvurunun muhtevası nazara alınarak dosya tetkik edildi, gereği görüşüldü:  Yapılan yargılamaya, toplanıp karar yerinde gösterilen delillere,ilk derece mahkemesinin soruşturma ile kovuşturma sonuçlarına uygun olarak oluşan kanaat ve takdiriyle anılan hükme ilişkin Bölge Adliye Mahkemesi kararı nazara alındığında yerinde görülmeyen sair temyiz itirazlarının reddine,  Ancak;  Mağdurların kovuşturma evresinde vücutlarına dokunmak isteyen suça sürüklenen çocuğun bunu yapamadığını ısrarla beyan etmeleri, savunma, tanık beyanı ile tüm dosya içeriği nazara alındığında, suça sürüklenen çocuğun aynı yurtta birlikte kaldığı mağdur çocuklara farklı tarihlerde cinsel organını göstermesi şeklindeki bedensel temas içermeyen eylemlerinin zincirleme şekilde cinsel taciz suçunu oluşturduğu gözetilerek eylemlerine uyan 5237 sayılı TCK'nın 105/1,105/2-e, 43. maddeleri uyarınca (mağdur sayısınca) cezalandırılması yerine suç vasfının tayininde yanılgıya düşülerek sarkıntılık suretiyle çocuğun cinsel istismarı suçundan mahkumiyetine karar verilmesi,  Kanuna aykırı,suça sürüklenen çocuk müdafisi ve katılan Bakanlık vekili ile katılan mağdurlar vekillerinin temyiz itirazları bu itibarla yerinde görüldüğünden... Bölge Adliye Mahkemesi 7. Ceza Dairesinin 12.07.2019 gün ve ... Karar sayılı vaki istinaf başvurusunun kabulüyle hükümlerin kaldırılarak suça sürüklenen çocuğun sarkıntılık suretiyle çocuğun cinsel istismarı suçundan (mağdur sayısınca) mahkumiyetine dair kurulan hükümlerin 5271 sayılı CMK'nın 302/2-4. madde ve fıkrası gereğince BOZULMASINA, bozma sebebine göre suça sürüklenen çocuğun TAHLİYESİNE, başka suçtan tutuklu veya hükümlü bulunmadığı takdirde derhal salıverilmesinin t...i hususunda en seri vasıtayla mahalline bilgi verilmesi için ilgili yerlere müzekkere yazılmasına, dosyanın ... Bölge Adliye Mahkemesi 7. Ceza Dairesine gönderilmesine, 18.01.2021 tarihinde oy birliğiyle karar verildi."
}