{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  O yer Cumhuriyet Savcısının temyizinin sanık lehine olduğu belirlenerek yapılan incelemede:  Diğer temyiz nedenleri yerinde görülmemiştir. Ancak;  1-Mağdura ait eve girerek suça konu eşyaları çalan suça sürüklenen çocuğun eyleminin suç tarihi itibari ile TCK’nun 142/1-b bendinde tanımlı suçu oluşturduğu gözetilmeksizin yazılı şekilde TCK’nun 142/2-h bendinden hüküm kurulması,  2-Suça sürüklenen çocuk Koray Kaymaz hakkında hırsızlık suçundan kurulan mahkumiyet hükmünde TCK'nun 53. maddesindeki hak yoksunlukları uygulanarak TCK'nun 53/4. maddesi hükümlerine aykırı davranılması,  3-Dairemizce de benimsenen Yargıtay Ceza Genel Kurulunun 20/11/2018 tarihli ve 2016/6-986 Esas, 2018/554 Karar sayılı içtihadında belirtildiği üzere 5395 sayılı Çocuk Koruma Kanunu'nun 35. maddesi ve Çocuk Koruma Kanunu'nun Uygulanmasına İlişkin Usul ve Esaslar Hakkındaki Yönetmeliğin 20 ve 21. maddeleri uyarınca; fiil işlendiği sırada 15-18 yaş grubu içerisinde bulunan suça sürüklenen çocuğun işlediği fiilin hukuki anlam ve sonuçlarını algılama ve bu fiille ilgili olarak davranışlarını yönlendirme yeteneğinin olup olmadığının takdiri bakımından, mahkemece sosyal inceleme raporu alınmadan veya alınmamasının gerekçesi kararda gösterilmeden yazılı şekilde hüküm kurulması,  Bozmayı gerektirmiş, o yer Cumhuriyet Savcısı’nın temyiz nedenleri yerinde görülmüş olduğundan, hükmün açıklanan nedenlerle istem gibi BOZULMASINA, 26.01.2021 gününde oybirliğiyle karar verildi."
}