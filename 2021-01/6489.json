{
    "Dairesi": "6.Ceza Dairesi",
    "Mahkemesi": "Ceza Dairesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : İstinaf başvurusunun esastan reddine    Bölge Adliye Mahkemesince verilen hüküm temyiz edilmekle dosya incelenerek, gereği düşünüldü:  Bakırköy 17. Ağır Ceza Mahkemesi’nin 26/12/2019 gün ve 2019/43 - 2019/613 sayılı kararı ile sanık ... hakkında nitelikli yağma suçundan verilen mahkumiyet hükmüne karşı; sanık müdafi tarafından 5271 sayılı CMK'nin 272 ve müteakip maddeleri uyarınca istinaf kanun yoluna başvurulması üzerine, dosya üzerinden inceleme yapan İstanbul Bölge Adliye Mahkemesi 7. Ceza Dairesi’nin 20/05/2020 gün ve 2020/967 – 2020/876 sayılı kararı ile yağma suçundan temyiz yasa yolu açık olmak üzere “istinaf başvurusunun esastan reddine” karar verildiği; bu karara karşı sanık ... müdafi tarafından usulüne uygun olarak açılan temyiz davası üzerine; temyiz dilekçesinde hukuka aykırı olduğu ileri sürülen hususlar ile re’sen incelenmesi gereken konular 5271 sayılı CMK'nın 288 ve 289. maddeleri kapsamında incelenip görüşüldü;  Sanık ... hakkında tekerrür hükümlerinin uygulanmasına esas teşkil eden ilamın sabıka kaydında görünen hangi kayda ilişkin olduğunun ve tekerrüre esas ilamın kesinleşme ve infaz tarihlerinin hükümde denetime olanak verecek şekilde gösterilmesi gerekirken gösterilmemesi ile 15.04.2020 gün ve 13100 sayılı Resmî Gazete’de yayımlanarak aynı gün yürürlüğe giren 7242 sayılı Kanunun 10. maddesi ile 5237 sayılı TCK’nın 53. maddesinde yapılan değişikliğin infaz aşamasında gözetilmesi olanaklı görülmüştür.  Sanık ...’ın yağma eylemini gece vakti, birden fazla kişiyle birlikte, silahla, iş yerinde işlediğinin anlaşılması karşısında; 5237 sayılı TCK'nın 149/1. madde ve fıkrasının (a), (c), (h) bentlerinin yanı sıra (d) bendinin de uygulanması gerektiğinin gözetilmemesi, karşı temyiz bulunmadığından bozma nedeni yapılmamıştır.  Dosya ve duruşma tutanakları içeriğine, toplanıp karar yerinde incelenerek tartışılan elverişli kanıtlara, gerekçeye ve Hakimler Kurulunun takdirine göre; sanık ... hakkında kurulan hükmün usul ve mevzuata uygun olduğu gerekçesiyle, istinaf başvurusunun esastan reddine dair verilen kararda hukuka aykırılık bulunmadığından, sanık ...’ın temyiz itirazlarının 5271 sayılı CMK'nin 302/1. maddesi gereğince reddiyle, eleştiri dışında İstanbul Bölge Adliye Mahkemesi 7. Ceza Dairesi’nin 20/05/2020 gün ve 2020/967 – 2020/876 sayılı \"İstinaf Başvurusunun Esastan Reddi” hükmünün tebliğnameye uygun olarak ONANMASINA, 5271 sayılı CMK'nin 7165 sayılı Kanun ile değişik 304. maddesi gereğince, dosyanın Bakırköy 17. Ağır Ceza Mahkemesi’ne gönderilmesine, 20.01.2021 tarihinde oy birliğiyle karar verildi."
}