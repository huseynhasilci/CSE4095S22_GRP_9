{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli cinsel saldırı, kişiyi hürriyetinden yoksun kılma (sanıklar), şantaj (sanık ... )",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıkların atılı suçlardan mahkumiyetlerine dair ... 2. Ağır Ceza Mahkemesinden verilen 14.05.2019 gün ve 2017/511 Esas, 2019/255 Karar sayılı hükümlere yönelik istinaf başvurusunun düzeltilerek esastan reddi, şantaj suçundan kurulan hükme yönelik temyiz isteminin reddi    Bölge Adliye Mahkemesince verilen hüküm ile temyiz isteminin kısmen reddine dair ek karar temyiz edilmekle başvurunun muhtevası nazara alınıp, 5271 sayılı CMK’nın 299/1. maddesi uyarınca takdiren duruşmasız yapılan incelemede dosya tetkik edildi.  Sanıklar haklarında özel hayatın gizliliğini ihlal ve şantaj suçlarından kurulan hükümlere yönelik sanıklar müdafileri ile katılan Bakanlık vekilinin temyiz istemlerinin belirtilen hükümlerin kesin olması nedeniyle reddine dair verilen 06.09.2019 tarihli ek kararın ilgililere tebliği üzerine sadece sanık ... müdafisince şantaj suçu yönünden temyiz edildiği gözetilerek gereği görüşüldü:  5271 sayılı CMK'nın 288 ve 294. maddelerinde yer alan düzenlemeler nazara alınıp, aynı Kanunun 289. maddesinde sayılan kesin hukuka aykırılık halleri ve sanıklar müdafileri ile katılan Bakanlık vekilinin temyiz dilekçelerinde belirttikleri nedenler de gözetilerek yapılan değerlendirmede, Bölge Adliye Mahkemesi tarafından gerçekleştirilen inceleme neticesinde vaki istinaf başvurusunun düzeltilerek esastan reddine dair kurulan hüküm ile temyiz isteminin kısmen reddine dair verilen ek karara yönelik temyiz sebepleri yerinde görülmediğinden, katılan Bakanlık vekili ile sanıklar müdafilerinin temyiz istemlerinin 5271 sayılı CMK'nın 302/1. madde ve fıkrası gereğince esastan reddiyle hüküm ile ek kararın ONANMASINA, dosyanın ilk derece mahkemesine, kararın bir örneğinin ... Bölge Adliye Mahkemesi 15. Ceza Dairesine gönderilmesine, 28.01.2021 tarihinde oy birliğiyle karar verildi."
}