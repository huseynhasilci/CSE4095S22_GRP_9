{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık , resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Nitelikli dolandırıcılık suçundan;beraat Resmi belgede sahtecilik suçundan; TCK’nın 204/1,43/1,53. maddeleri gereğince mahkumiyet    Nitelikli dolandırıcılık suçundan sanığın beraatine ilişkin hüküm katılan vekili tarafından, resmi belgede sahtecilik suçundan sanığın mahkumiyetine ilişkin hüküm, O yer Cumhuriyet savcısı, katılan vekili ve sanık müdafii tarafından temyiz edilmekle dosya incelenerek gereği düşünüldü;  Suç tarihinin gerekçeli karar başlığında 03/05/2010 tarihi olarak belirtilmesine rağmen suça konu senetlerin katılan bankaya verildiği son tarih olan 19/12/2008 gününün suç tarihi olarak mahallinde düzeltilmesi mümkün görülmüştür.  Sanığın yetkilisi olduğu şirket adına katılan Asya Katılım Bankası Adana Şubesi’nden 11/05/2007 tarihinde almış olduğu 750.000 Euro tutarlarında kredinin teminatı olarak sahte olarak düzenlenmiş suça konu senetleri verdiği, kredi borcunun ödenmemesi nedeniyle senetler hakkında yapılan icra takiplerinde senetlerin hayali kişiler adına ve sahte olarak düzenlendiğinin belirlendiği bu şekilde sanığın nitelikli dolandırıcılık ve resmi belgede sahtecilik suçlarını işlediği iddia olunan olayda;  1-Sanık hakkında atılı resmi belgede sahtecilik suçu yönünden yapılan incelemede;  Sanıklara yüklenen “resmi belgede sahtecilik” suçunun,19/12/2008 olan suç tarihinden temyiz inceleme gününe kadar 5237 sayılı TCK’nın 66/1-e ve 67/4. maddelerinde öngörülen 12 yıllık olağanüstü dava zamanaşımının dolduğu anlaşıldığından; 5320 sayılı Kanun’un 8/1. maddesi gereğince uygulanması gereken 1412 sayılı CMUK’nın 321. maddesi uyarınca hükümlerin BOZULMASINA; ancak bu husus yeniden yargılama yapılmasını gerektirmediğinden aynı kanunun 322. maddesinin verdiği yetkiye dayanılarak 5271 sayılı CMK’nın 223/8. maddesi gereğince sanık hakkında açılan kamu davasının zamanaşımı nedeniyle DÜŞMESİNE,  2-Sanık hakkında atılı nitelikli dolandırıcılık suçu yönünden yapılan incelemede;  Sanığın savunması, katılanların beyanları, ekspertiz ve bilirkişi raporları, banka yazısı ile dosya kapsamında sanığın katılan bankadan 11/05/2007 tarihinde kredi kullandığı bakiye borcu için 2008 yılı Kasım ve Aralık aylarında suça konu sahte senetleri vermiş olması nedeniyle önceden doğan borç nedeniyle atılı suçun yasal unsurlarının oluşmadığı gerekçesine dayanan mahkemenin beraat yönünde kabulünde bir isabetsizlik görülmemiştir.  Yapılan yargılama sonunda, sanığa yüklenen suçun yasal unsurlarının oluşmaması gerekçe gösterilerek mahkemece kabul ve takdir kılınmış olduğundan, katılan vekilinin atılı suçun sübut bulduğuna yönelik temyiz itirazının reddiyle, hükmün ONANMASINA, 19/01/2021 tarihinde oybirliğiyle karar verildi."
}