{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nin 81, 35, 29, 62, 53, 58. maddeleri uyarınca 4 yıl 2 ay hapis cezası.    TÜRK MİLLETİ ADINA    Katılan vekilinin, 6136 sayılı Yasaya Aykırılık suçundan kurulan hükmü temyize yetkisi bulunmadığından, katılan vekilinin bu suçtan kurulan mahkumiyet hükmüne yönelik temyiz isteminin CMUK'un 317. maddesi uyarınca REDDİNE karar verilmiştir.  Toplanan deliller karar yerinde incelenip, sanığın katılanı kasten öldürmeye teşebbüs suçunun sübutu kabul, oluşa ve soruşturma sonuçlarına uygun şekilde suç niteliği tayin edilmiş, haksız tahrikin varlığı kabul edilerek, takdiri indirim sebeblerinin nitelik ve derecesi takdir kılınmış, savunması inandırıcı gerekçelerle reddedilmiş, incelenen dosyaya göre verilen hükümde bozma nedenleri dışında bir isabetsizlik görülmemiş olduğundan, sanık müdafiinin suç vasfının hatalı tespit edildiğine, katılan vekilin teşdite, haksız tahrike ve takdiri indirim nedenleri bulunmadığına, o yer Cumhuriyet savcısının haksız tahrik sebebleri bulunmadığına vesaireye yönelen ve yerinde görülmeyen sair temyiz itirazlarının reddine;  Ancak;  Oluş ve dosya kapsamına göre sanıkla katılanın hangisinin önce başlattığı tespit edilemeyecek şekilde tartışmaya başladıkları, sanığın önce bıçakla ardından kaçmaya başlaması üzerine arkasından silahla ateş ederek katılanı, Adli Tıp Kurumu 2. İhtisas Dairesinin 06.01.2016 tarihli raporuna göre sırt, göğüs ve sol kol bölgelerinden hayati tehlike geçirerek, organlardan birinin işlevini yitirmesine neden olacak vücudundaki kemik kırıklarının hayat fonksiyonlarını ağır (5) derecede etkileyecek düzeyde, yüzde sabit iz oluşturacak şekilde yaraladığı anlaşılan olayda;  1) 9 ile 15 yıl aralığında hapis cezası öngören TCK’nin 35. maddesinin uygulanması sırasında, katılanda meydana gelen zarar ve tehlikenin ağırlığı birlikte gözönünde bulundurularak, makul bir ceza tayini yerine yazılı şekilde 10 yıla hükmolunması,  2) Sanık ile katılan arasındaki tartışmada ilk haksız hareketin kimden geldiğinin tespit edilemediği şüpheden sanık yararlanır ilkesi gereğince sanık hakkında asgari oranda indirim yapılması gerektiği halde yazılı şekilde hüküm kurularak eksik ceza tayini,  Yasaya aykırı olup, bozmayı gerektirmiş, sanık müdafiinin, katılan vekilinin ve o yer Cumhuriyet savcısının temyiz itirazları bu nedenle yerinde görülmüş olduğundan hükmün tebliğnamedeki düşünce gibi BOZULMASINA, 26/01/2021 gününde oy birliği ile karar verildi."
}