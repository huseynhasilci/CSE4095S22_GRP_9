{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Sanık ... hakkında, İzmir Cumhuriyet Başsavcılığı'nın 18/04/2011 gün ve 2011/4637 Esas sayılı iddianamesi ile \"Hizmet nedeniyle güveni kötüye kullanma\" suçundan cezalandırılması istemi ile açılan kamu davasında yapılan yargılama neticesinde, İzmir 5. Asliye Ceza Mahkemesi'nin 05/03/2012 gün ve 2012/770 Esas, 2012/228 Karar sayılı ilamı ile hükmün açıklanmasının geri bırakılmasına karar verildiği, denetim süresi içerisinde suç işlemesi nedeniyle İzmir 5. Asliye Ceza Mahkemesi'nin 23/02/2016 gün ve 2012/770 Esas, 2012/228 sayılı ek kararı ile hüküm açıklanarak; hizmet nedeniyle güveni kötüye kullanma suçundan eylemine uyan TCK'nın 155/2, 52/1, 62, 52/2, 53/1-2-3. maddeleri uyarınca 10 ay hapis ve 500 Türk Lirası adli para cezası ile cezalandırılmasına karar verildiği, hükmün süresi içerisinde sanık müdafi tarafından temyiz edilmesi üzerine Yargıtay Cumhuriyet Başsavcılığı’nın 02/06/2020 tarihli tebliğnamesi ile Dairemize gönderildiği, Dairemizin 23/06/2020 tarih, 2020/3181 Esas 2020/6411 Karar sayılı ilâmı ile; 5271 sayılı CMK'nın 231. maddesi gereğince \"hükmün açıklanmasının geri bırakılmasına\" ilişkin karara karşı, aynı Kanun'un 231/12. maddesine göre itiraz yolu açık olduğundan, görevli ve yetkili ilk derece mahkemesince itiraz konusunda inceleme yapılması için, dosyanın tevdiine karar verilmiştir.  6352 sayılı Yargı Hizmetlerinin Etkinleştirilmesi Amacıyla Bazı Kanunlarda Değişiklik Yapılmasına ve Basın Yoluyla İşlenen Suçlara İlişkin Dava ve Cezaların Ertelenmesi Hakkında Kanun'un yürürlüğe girmesi üzerine anılan kanunun 99. maddesiyle değişik 5271 sayılı CMK'nın 308. maddesi uyarınca Yargıtay Cumhuriyet Başsavcılığı'ndan yapılan itiraz üzerine dosya incelenerek gereği düşünüldü.  Yargıtay Cumhuriyet Başsavcılığı'nın itiraz dilekçesinde ileri sürülen düşünce yerinde görüldüğünde İTİRAZIN KABULÜNE;  Dairemizin 23/06/2020 tarih, 2020/3181 Esas 2020/6411 Karar sayılı hükmün açıklanmasına yönelik kararın ilk derece mahkemesine tevdine ilişkin ilamın KALDIRILMASINA,  Hizmet nedeniyle güveni kötüye kullanma suçundan sanığın mahkumiyetine ilişkin hüküm sanık müdafi tarafından temyiz edilmekle dosya incelenerek gereği düşünüldü:  Sanığa yüklenen ve 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Bozmayı gerektirmiş, sanık müdafinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK’un 321. maddesi uyarınca sair hususlar incelenmeksizin BOZULMASINA, 26/01/2021 tarihinde oybirliğiyle karar verildi."
}