{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Hakaret, görevi yaptırmamak için direnme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre, dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre, UYAP sisteminden yapılan sorgulamada hükmün açıklanmasına neden olan mahkumiyet yönünden Rize Cumhuriyet Başsavcılığı’nın talebi doğrultusunda 6763 sayılı Kanunun 34. maddesi ile Ceza Muhakemesi Kanununun 253. maddesinde yapılan değişiklik nedeniyle dosyanın ele alındığı ve Rize 2. Asliye Ceza Mahkemesinin 22/02/2017 tarih 2015/25 esas, 2015/216 karar sayılı ek kararı ile uzlaşma sağlanamadığı anlaşıldığından, sanık hakkında 07/12/2016 tarihinde durdurulan infazın devamına karar verildiği anlaşılmakla tebliğnamedeki hükmün açıklanmasına neden olan mahkumiyet yönünden uyarlama yapılıp yapılmadığının araştırılması zorunluluğuna yönelik bozma isteyen düşünceye katılınmayarak, yapılan incelemede;  Sanığa yükletilen görevi yaptırmamak için direnme ve hakaret eylemleriyle ulaşılan çözümü haklı kılıcı zorunlu öğelerinin ve bu eylemlerin sanık tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemlerin doğru olarak nitelendirildiği ve Kanunda öngörülen suç tiplerine uyduğu,  Mahkemece kendisine herhangi bir yükümlülük yüklenmeyen ve denetim süresi içerisinde kasıtlı suç işleyen sanık hakkında, önceki hükümlerin aynen açıklanması ile yetinilmesi gerekirken, yeniden değerlendirme sonucu, görevi yaptırmamak için direnme ve hakaret suçlarından açıklanması geri bırakılan hükümlerdeki 6 ay 7 gün ve 1 yıl 2 ay 17 günlük hapis cezalarının ertelenmesi suretiyle CMK'nın 231/11. maddesine aykırı davranılmış ise de, aleyhe temyiz olmadığında bozma yapılamayacağı,  Anlaşıldığından, sanık ... müdafiinin ileri sürdüğü nedenler yerinde görülmemiş olmakla, tebliğnameye aykırı olarak, TEMYİZ DAVASININ ESASTAN REDDİYLE HÜKÜMLERİN ONANMASINA, 19/01/2021 tarihinde oy birliğiyle karar verildi."
}