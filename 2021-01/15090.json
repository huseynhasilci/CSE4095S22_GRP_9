{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, iş yeri dokunulmazlığını bozma, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet, temyizin reddi    Dosya incelenerek gereği düşünüldü;  I-Sanık ... hakkında kurulan hükümlere yönelik temyiz incelemesinde;  Temyiz isteminin reddine dair 09/03/2016 tarih ve 2014/651 Esas sayılı ek kararda bir isabetsizlik görülmediğinden, bu karara yönelik temyiz itirazlarının reddiyle, temyiz isteminin reddine dair ek kararın istem gibi ONANMASINA,  II-Sanık ... hakkında hırsızlık, iş yeri dokunulmazlığını bozma ve mala zarar verme suçlarından kurulan hükümlere yönelik temyize gelince;  Tüm dosya kapsamına ve mahkemenin kabulüne göre atılı suçun gece sayılan zaman diliminde (saat 03.00 ile 05.15 sıralarında) işlendiğinin ve gece vaktinin saat 05.33‘e kadar devam ettiğinin anlaşılması karşısında; iş yeri dokunulmazlığını bozma suçunda TCK'nın 116/4 maddesinin uygulanmaması aleyhe temyiz olmadığından bozma nedeni yapılmamış, 5237 sayılı TCK'nın 53. maddesinin bazı bölümlerinin iptaline ilişkin Anayasa Mahkemesi'nin 24/11/2015 tarihinde yürürlüğe giren 08/10/2015 gün ve 2014/140 esas, 2015/85 sayılı kararı da nazara alınarak bu maddede öngörülen hak yoksunluklarının uygulanmasının infaz aşamasında değerlendirilmesi mümkün görülmüş, geceleyin hırsızlık suçunu işleyen sanık hakkında TCK’nın 143. maddesi gereğince artırım yapılması gerektiği gözetilmeden hüküm kurularak, TCK'nın 142/2-h, 35 maddesi uyarınca belirlenen 1 yıl 8 ay hapis cezasından aynı Kanun'un 62. maddesi uyarınca 1/6 oranında indirim yapılırken 1 yıl 4 ay 20 gün yerine 1 yıl 5 ay hapis cezasına hükmedilmesi suretiyle fazla ceza tayin edilmiş ise de bu yanılgılı uygulamada yapılan hatadan ötürü ikinci kez atıfet sağlayacak şekilde bozma yapılmasının adalet ve hakkaniyete uygun olmayacağı anlaşıldığından bu husus bozma nedeni yapılmamıştır.  Yapılan duruşmaya, toplanan delillere, gerekçeye, hakimin kanaat ve takdirine göre temyiz itirazları yerinde olmadığından reddiyle hükümlerin istem gibi ONANMASINA, 26/01/2021 tarihinde oy birliğiyle karar verildi."
}