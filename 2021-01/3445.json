{
    "Dairesi": "11.Ceza Dairesi",
    "Mahkemesi": "",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Resmi Belgede Sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " İtiraz Eden : Yargıtay Cumhuriyet Başsavcılığı     Sanık ...'ın, resmi belgede sahtecilik suçundan mahkumiyetine ilişkin Fatih 3. Asliye Ceza Mahkemesi'nin, 21.01.2009 tarihli, 2006/502 Esas, 2009/27 Karar sayılı ilamının sanık müdafii tarafından temyiz edilmesi üzerine Dairemizce verilen 16.04.2013 tarihli, 2011/11370 Esas, 2013/6392 Karar sayılı \"düzelterek onama\" kararına karşı Yargıtay Cumhuriyet Başsavcılığı’nın 24.12.2020 tarihli, KD- 2020/103389 sayılı dilekçesi ile sanık lehine itiraz yasa yoluna başvurulması üzerine Dairemize gönderilen dava dosyası ve ekleri yeniden incelenerek gereği görüşüldü:  Yargıtay Cumhuriyet Başsavcılığı’nın itirazı yerinde görülmekle, 6352 sayılı Kanun'un 99. maddesiyle eklenen 5271 sayılı CMK'nin 308. maddesinin 3. fıkrası uyarınca İTİRAZIN KABULÜNE,  Dairemizin, ... hakkında resmi belgede sahtecilik suçundan verilen mahkumiyet hükmünün düzeltilerek onanmasına ilişkin, 16.04.2013 tarihli, 2011/11370 Esas, 2013/6392 Karar sayılı kararının KALDIRILMASINA,  Yapılan yargılamaya, toplanıp gerekçeli kararda gösterilerek tartışılan delillere, Mahkemenin oluşa uygun inanç ve takdirine, incelenen dosya içeriğine göre sanık müdafinin yerinde görülmeyen diğer temyiz nedenlerinin reddine, Ancak  1- Sorgusu yapılırken adli sicil kaydı yüzüne karşı okunmayan sanık hakkında, 5271 sayılı CMK’nin 226. maddesi uyarınca ek savunma hakkı tanınmadan TCK’nin 58. maddesinin uygulanması suretiyle sanığın savunma hakkının kısıtlanması,  2- Yargıtay Ceza Genel Kurulu’nun 18.06.2013 tarihli ve 2013/8-151/304 sayılı ilamında açıklandığı üzere, birden fazla tekerrüre esas alınabilecek hükümlülüğün bulunması halinde bunlardan en ağırının esas alınması gerektiği dikkate alınarak, sanığın, İstanbul 9. Asliye Ceza Mahkemesinin 2002/1149 Esas, 2004/1151 Karar sayılı ilamı ile mahkum olduğu 1 yıl hapis cezasının tekerrüre esas alınması gerektiği gözetilmeden, suç tarihinden sonra, 25.10.2005 tarihinde kesinleşmesi nedeniyle şartları taşımayan Gaziosmanpaşa 2. Asliye Ceza Mahkemesinin 2011/17 Esas, 2005/258 Karar sayılı ilamının tekerrüre esas alınması,  Yasaya aykırı, sanık müdafinin temyiz nedenleri bu itibarla yerinde görülmüş olduğundan, hükmün bu sebeplerden dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, 19.01.2021 tarihinde oy birliği ile karar verildi."
}