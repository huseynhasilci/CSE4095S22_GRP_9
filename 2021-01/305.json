{
    "Dairesi": "12.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5271 S. K. m. 223, 231, 264) (5237 S. K. m. 31, 44, 50, 52, 62, 134, 136, 226) (YCGK 24.03.2015 T. 2014/14-603 E. 2015/66 K.)  Verileri hukuka aykırı olarak verme veya ele geçirme suçundan suça sürüklenen çocuklar ..., ...’un beraatine, suça sürüklenen çocuk ...’ın mahkumiyetine ilişkin hükümler ile suça sürüklenen çocuk ... hakkında hükmün açıklanmasının geri bırakılmasına dair karar, katılanlar Dilan ve Yazgül ile suça sürüklenen çocuk ... müdafii tarafından temyiz edilmekle, dosya incelenerek gereği düşünüldü:  1- Katılan ...’nın temyiz isteminin incelenmesinde:  Katılan vekilinin yüzüne karşı 19.01.2016 tarihinde verilen hükmü, katılanın CMUK’un 310/1. maddesinde öngörülen yasal bir haftalık süre geçtikten sonra 05.02.2016 tarihinde temyiz ettiğinin anlaşılması karşısında; 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 317. maddesi gereğince temyiz isteminin isteme uygun olarak REDDİNE;  2- Suça sürüklenen çocuk ... hakkında verilen hükmün açıklanmasının geri bırakılmasına dair karara karşı yapılan temyiz isteminin incelenmesinde:  Hükmün açıklanmasının geri bırakılması kararının 5271 sayılı CMK'nın 231/12. maddesi uyarınca itiraz kanun yoluna tabi bulunduğu, aynı Kanunun 264. maddesi uyarınca kabul edilebilir bir başvuruda mercide yanılmanın başvuranın hakkını ortadan kaldırmayacağı nazara alınarak, katılan ...’ün temyiz isteminin, itiraz mahiyetinde değerlendirilmesi suretiyle CMK'nın 264/2. maddesi uyarınca gereği merciince yapılmak üzere dosyanın incelenmeksizin mahkemesine iadesinin temini için Yargıtay Cumhuriyet Başsavcılığına TEVDİİNE;  3- Suça sürüklenen çocuk ... hakkında kurulan beraat hükmüne yöenlik temyiz isteminin incelenmesinde:  Dosya kapsamına göre; suça sürüklene çocuk ...’nın katılan ...’a ait çıplak resimleri, internet sitesi olan facebookta yayınladığı iddia edilen olayda; suça sürüklenen çocuğa isnat edilen eyleminin TCK’nın 226/5. madde ve fıkrasında düzenlenen müstehcenlik suçu kapsamında değerlendirilmesi gerekir ise de, dosya kapsamına göre suça sürüklenen çocuğun atılı suçu işlediğine dair her türlü şüpheden uzak, kesin, inandırıcı delil bulunmadığından beraate karar verilmesinde bir isabetsizlik görülmemiş, hukuki nitelendirmenin sonuca etkili olmadığı anlaşıldığından, bu husus bozma nedeni olarak kabul edilmemiştir.  Yapılan yargılama sonunda, yüklenen suçun suça sürüklenen çocuk tarafından işlendiğinin sabit olmadığı, gerekçeleri gösterilerek mahkemece kabul ve takdir kılınmış olduğundan, katılan ...’ün suça sürüklenen çocuğun cezalandırılması gerektiğine ilişkin temyiz itirazlarının reddiyle, beraate ilişkin hükmün isteme uygun olarak ONANMASINA;  4- Suça sürüklenen çocuk ... hakkında kurulan mahkumiyet hükmüne yönelik temyiz isteminin incelenmesinde:  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, suça sürüklenen çocuk müdafinin beraat kararı verilmesi gerektiğine ilişkin tüm, katılan ...’ün sair temyiz itirazlarının reddine, ancak;  Dosya kapsamına ve ikrar içeren savunmya göre; suça sürüklenen çocuğun bir dönem duygusal arkadaşlık yaptığı yaşı küçük katılan ...’ın kendisine gönderdiği göğüs bölgesi çıplak resimleri, internet sitesi olan facebook üzerinden yayınlayarak ifşa etmesi şeklinde sübutu kabul edilen olayda;  Ayrıntıları Yargıtay Ceza Genel Kurulunun 24.03.2015 tarihli, 2014/14-603-2015/66 sayılı kararında da vurgulandığı üzere; katılanın cinsel ve fiziksel mahremiyetine ilişkin çıplak görüntülerini, onun bilgisi dışında, ifşa eden suça sürüklenen çocuğun eyleminde TCK'nın 134/2. maddesinde tanımlanan özel hayatın gizliliğini ihlal suçunun yanı sıra toplumun sahip olduğu ortak ar ve haya duygularını, yerleşik edep kurallarını incitici ve genel ahlâka aykırı nitelikteki resimlerin ifşası sırasında 12 yaşındaki katılana ait müstehcen görüntünün yayınlanması nedeniyle 226/5. maddesinde düzenlenen müstehcenlik suçunun da oluştuğu, bir fiili ile birden fazla farklı suçun oluşmasına neden olan suça sürüklenen çocuğun, TCK'nın 44. maddesi gereğince, daha ağır cezayı gerektiren müstehcenlik suçundan cezalandırılması, özel hayatın gizliliğini ihlal suçundan ise hüküm kurulmasına yer olmadığına karar verilmesi gerekirken, suç vasfında hataya düşülerek yazılı şekilde verileri hukuka aykırı olarak verme veya ele geçirme suçundan yazılı şekilde hüküm kurulması,  Kanuna aykırı olup, katılanın temyiz itirazları bu itibarla yerinde görüldüğünden, hükmün bu nedenle 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA;  5- Suça sürüklenen çocuklar ... hakkında kurulan beraat hükmüne yönelik temyiz isteminin incelenmesine gelince;  Yapılan yargılamaya incelenen dosya kapsamına göre katılanın yerinde görülmeyen sair temyiz itirazlarının reddine, ancak;  Suça sürüklenen çocukların yaşı küçük katılan ...’a göğüs bölgesi çıplak resimleri, internet sitesi olan facebook üzerinden yayınlayarak ifşa ettikleri iddia edilen olayda; suça sürklenen çocukların tevil yollu ikrarları, dosya arasında bulunan 02.03.2015 tarihli Bursa Emniyet Müdürlüğü Siber Suçlarla Mücadele Şube Müdürlüğü Adli Bilişim Büro Amirliğinin inceleme raporu ve tüm dosya kapsamına göre;  Ayrıntıları Yargıtay Ceza Genel Kurulunun 24.03.2015 tarihli, 2014/14-603-2015/66 sayılı kararında da vurgulandığı üzere; katılanın cinsel ve fiziksel mahremiyetine ilişkin çıplak görüntülerini, onun bilgisi dışında, ifşa eden suça sürüklenen çocukların eyleminde TCK'nın 134/2. maddesinde tanımlanan özel hayatın gizliliğini ihlal suçunun yanı sıra toplumun sahip olduğu ortak ar ve haya duygularını, yerleşik edep kurallarını incitici ve genel ahlâka aykırı nitelikteki resimlerin ifşası sırasında 12 yaşındaki katılana ait müstehcen görüntünün yayınlanması nedeniyle 226/5. maddesinde düzenlenen müstehcenlik suçunun da oluştuğu, bir fiili ile birden fazla farklı suçun oluşmasına neden olan suça sürüklenen çocukların, TCK'nın 44. maddesi gereğince, daha ağır cezayı gerektiren müstehcenlik suçundan cezalandırılması, özel hayatın gizliliğini ihlal suçundan ise hüküm kurulmasına yer olmadığına karar verilmesi gerekirken, delillerin takdirinde ve suç vasfında hataya düşülerek yazılı şekilde verileri hukuka aykırı olarak verme veya ele geçirme suçundan yazılı şekilde beraate karar verilmesi,  Kanuna aykırı olup, katılanın temyiz itirazları bu itibarla yerinde görüldüğünden, hükmün bu nedenle 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA, 11.01.2021 tarihinde oybirliği ile karar verildi. (¤¤)  "
}