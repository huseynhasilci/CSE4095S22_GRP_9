{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Başkalarına ait kimlik veya kimlik bilgilerinin kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  5237 sayılı TCK.nın 268/1. maddesinde düzenlenen başkalarına ait kimlik veya kimlik bilgilerini kullanma suçunun oluşabilmesi için işlediği suç nedeniyle kendisi hakkında soruşturma ve kovuşturma yapılmasını engellemek amacıyla, başkasına ait kimlik veya kimlik bilgilerinin kullanılarak soruşturma ve kovuşturma işlemlerinin kimlik bilgileri verilen mağdur hakkında yapılmasına neden olunması gerekir. Bir adli soruşturma ya da kovuşturma işlemi olmaksızın kimlik bilgilerinin gizlenmesi amacıyla başkalarına ait kimlik bilgilerinin kullanılması ve verilen kimlik bilgilerine göre resmi belge düzenlenmesi halinde TCK.nın 206. maddesinde düzenlenen resmi belgenin düzenlenmesinde yalan beyanda bulunma suçu, bir resmi belge düzenlenmemiş olması halinde 5326 sayılı Kabahatler Kanunu'nun 40/1. maddesinde düzenlenen kimliği bildirmeme kabahati oluşur.  Oluşa ve tüm dosya kapsamına göre; olay günü kolluk görevlilerince yapılan rutin kontrol sırasında durumlarında şüphe edilerek durdurulan sanık ... ile temyize gelmeyen sanık ...'in kimlik kontrollerinin yapıldığı, yanlarında kimlikleri olmayan sanıkların haklarında yağma suçundan yakalama emrinin bulunması nedeniyle sanık ...'in kendisini ''...'' olarak tanıttığı, yoldan geçen başka bir polis ekibinin sanıkların yağma suçundan arandıklarını kimlik kontrolü yapan kolluk görevlilerine söylemesi ve sanıkların davranışlarından şüphelenilmesi üzerine sanıkların polis merkezine götürüldüğü, burada gerçek isimlerini söyledikleri anlaşılan somut olayda; dosya içerisindeki tüm tutanakların gerçek kimlik bilgilerine göre tanzim edildiği ve sanık ...'in başkasının kimliğini ya da kimlik bilgilerini kullanarak kendisini suçsuz, diğer kişiyi ise işlemediği bir suçun faili olarak göstermediği anlaşılmakla, 5237 sayılı TCK.nın 268. maddesinde düzenlenen \"başkasına ait kimlik veya kimlik bilgilerinin kullanılması\" suçunun unsurlarının oluşmadığı ve hakkında 5326 sayılı Kabahatler Kanunu'nun 40/1. maddesi gereğince idari yaptırım uygulandığı da gözetilerek, sanığın beraati yerine yazılı şekilde mahkumiyetine karar verilmesi,  Yasaya aykırı, sanığın temyiz itirazı bu nedenle yerinde görülmekle hükmün 5320 sayılı Yasanın 8/1. maddesi gereğince uygulanması gereken 1412 sayılı CMUK.nın 321. maddesi uyarınca BOZULMASINA, 13.01.2021 gününde oy birliğiyle karar verildi."
}