{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " 1- Kullanmak için uyuşturucu madde bulundurma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : BİTLİS 1. Ağır Ceza Mahkemesi   2- Uyuşturucu madde ticareti yapma  Hükümler : 1- Mahkûmiyet (Uyuşturucu madde ticareti yapma suçundan) 2- Tedavi ve denetimli serbestlik kararı (Kullanmak için uyuşturucu madde bulundurma suçundan)        Dosya incelendi.  GEREĞİ GÖRÜŞÜLÜP DÜŞÜNÜLDÜ:  A- Kullanmak için uyuşturucu madde bulundurma suçu yönünden yapılan incelemede:  Bu suç yönünden verilmiş olan tedavi ve denetimli serbestlik tedbirine yönelik olarak sanık müdafiinin temyiz talebinin mahallinde itiraz olarak değerlendirildiği ve Muş Ağır Ceza Mahkemesinin 03/12/2014 tarihli ve 2014/909 değişik iş sayılı kararıyla itirazın kabulüne karar verildiği anlaşıldığından, dosyanın incelenmeksizin mahalline gönderilmek üzere Yargıtay Cumhuriyet Başsavcılığına İADESİNE;  B- Uyuşturucu madde ticareti yapma suçu yönünden yapılan incelemede:  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile aşağıda belirtilen dışında yaptırımların doğru biçimde belirlendiği anlaşıldığından; yerinde görülmeyen temyiz itirazlarının reddine, ancak;  Suç tarihinde 15-18 yaş grubunda olan suça sürüklenen çocuk hakkında 5275 sayılı Ceza ve Güvenlik Tedbirlerinin İnfazı Hakkında Kanunun 106/4. madde ve fıkrasına aykırı olarak, ödenmeyen adli para cezasının hapse çevrileceği hususunun ihtarına karar verilmesi,  Yasaya aykırı, sanık müdafiinin temyiz itirazları bu nedenle yerinde olduğundan, CMUK'nın 321. maddesi gereğince hükmün BOZULMASINA; ancak bu durumun yeniden yargılama yapılmaksızın aynı Kanunun 322. maddesi uyarınca düzeltilmesi mümkün bulunduğundan,  Hükmün adli para cezasının taksitlendirilmesine ilişkin fıkrasından “taksitlerden birinin süresinde ödenmemesi halinde geriye kalan miktarın tamamının ssçden tahsiline ve ödenmeyen adli para cezasının hapse çevrilmesine'' ibaresi çıkartılarak yerine ''taksitlerden birinin zamanında ödenmemesi halinde 6183 sayılı Amme Alacaklarının Tahsili Usulü Hakkında Kanun hükümlerine göre tahsil edileceğine'' ibaresinin eklenmesi, suretiyle hükmün DÜZELTİLEREK ONANMASINA,  25/01/2021 tarihinde oy birliği ile karar verildi."
}