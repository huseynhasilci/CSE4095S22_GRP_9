{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi uyarınca beraat    Güveni kötüye kullanma suçundan sanığın beraatine ilişkin hüküm, katılan ... vekili tarafından temyiz edilmekle, dosya incelenerek gereği düşünüldü:  Sanığın Denizli ili merkezinde Enverpaşa ve Demirciler Caddesinde iki adet sarraf dükkanı bulunduğu, katılan ...'ın Demirciler Caddesinde bulunan sarraf dükkanında tam yetkili ve sorumlu olarak çalıştığı, aralarındaki anlaşma gereğince sanığın, katılan ...'ın çalıştığı işyerine her sabah gelerek kasayı saydıktan sonra akşam işyerinin kapanmasını müteakip kasaya ait anahtarı alarak gittiği, katılan ...'ın sanığın işyerinde çalıştığı 24/06/2010 - 19/10/2013 tarihleri arasında yakın tanıdığı olan katılan ...'den sarraf dükkanı kasasında muhafaza edilmek üzere emanaten toplam 596,56 gram altını teslim alarak kasaya bıraktığı, karşılığında...'ın kartvizitin arkasına değişik tarihlerde altın aldığına ilişkin miktarını yazarak katılan ...'e verdiği, sanık ile... arasında anlaşmazlık çıkması üzerine aralarında gördükleri hesap sonucunda eksik mal ya da para olmadığının tespit edildiği, ancak katılan ...'in verdiği emanetleri geri istemesiyle sanığın kendi adına teslim alınan altını iade etmediği, bu suretle güveni kötüye kullanma suçunu işlediği iddia edilen olayda, sanık savunması, katılan beyanı, tanık anlatımları ile tüm dosya kapsamına göre sanık hakkında atılı suçu işlediğine dair her türlü kuşkudan uzak, mahkumiyetine yeterli, kesin ve inandırıcı deliller elde edilemediği gerekçesiyle verilen beraat hükmünde bir isabetsizlik bulunmamıştır,  Yapılan yargılama sonunda, sanığın mahkumiyetine yeter kesin delil bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin, sanık hakkında mahkumiyet kararı verilmesi gerektiğine, kararın usul ve yasaya aykırı olduğuna ilişkin temyiz itirazlarının reddiyle hükmün ONANMASINA, 25/01/2021 tarihinde oybirliğiyle karar verildi."
}