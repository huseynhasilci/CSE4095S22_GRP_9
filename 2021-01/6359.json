{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının zararına dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Nitelikli dolandırıcılığa teşebbüs suçundan sanığın mahkumiyetine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Hakkında verilen beraat hükmü kesinleşen sanık ...’nin, hamile olması ve muayene olmak üzere doktora gitmek için maddi imkanlarının yetersiz olması nedeniyle eltisi olan ve hakkında verilen beraat hükmü kesinleşen sanık ...'nün sosyal güvencesinden faydalanmak üzere nüfus cüzdanını istediği, ...'nün eşi olan sanık ...’i telefonla arayarak durumu anlattığı, sanık ...'in de nüfus cüzdanını verebileceğini söylemesi üzerine ...’ye nüfus cüzdanını verdiği, ...’nin de, ...’nün nüfus cüzdanı ile Düziçi'nde bulunan Özel Hayat Tıp Merkezine başvurarak muayene olup yazılan ilaçları da eczaneden aldığı ancak ilgili Tıp Merkezi tarafından, yapılan masrafın herhangi bir kuruma fatura edilmediğinin bildirildiği ve sanıkların bu şekilde nitelikli dolandırıcılığa teşebbüs suçunu işledikleri iddia olunan olayda; hakkında verilen beraat hükmü kesinleşen sanık ...’nin hiçbir sağlık güvencesinin olmaması ve ödeme gücünün bulunmaması nedeniyle kendisinden acil sağlık hizmet bedelleri alınamayacağı ve herhangi bir zarar oluşmayacağı, bu nedenle sanık hakkında da nitelikli dolandırıcılık suçunun unsurlarının oluşmadığı kabulü ile verilen beraat hükmünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin temyiz itirazlarının reddiyle hükmün ONANMASINA, 20/01/2021 tarihinde oybirliğiyle karar verildi."
}