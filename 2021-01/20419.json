{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat       Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  1-Sanık ...’nın hakkında katılan ... yönelik tehdit ve mala zarar verme suçlarından kurulan beraat hükümlerine yönelik temyiz isteminin incelenmesinde;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Eylemlere ve yükletilen suçlara yönelik, katılan ... vekilinin temyiz iddiaları yerinde görülmediğinden, tebliğnameye uygun olarak, TEMYİZ DAVASININ ESASTAN REDDİYLE HÜKÜMLERİN ONANMASINA,  2-Beraat eden sanık ... lehine vekalet ücreti ödenmemesine ve aleyhine vekalet ücretine hükmedilmesine ilişkin temyiz isteğinin incelenmesinde;  Sanık ... hakkında aynı olayda katılan ...’a yönelik hakaret suçunu karşılıklı işlemesi nedeniyle ceza verilmesine yer olmadığı kararı verilmesi karşısında, lehine vekalet ücretine hükmedilmemesinde bir isabetsizlik görülmemiştir.  Ancak;  Sanık ...’nın katılan ...’ya yönelik suçlardan beraat etmesi karşısında, katılan ... yararına hükmedilen vekalet ücretini temyiz dışı sanık ...’yla birlikte sanıktan eşit oranda alınmasına karar verilmesi,  Kanuna aykırı ve sanık ... müdafiinin temyiz iddiaları yerinde görüldüğünden, hükümlerin bu nedenle BOZULMASINA, 5320 sayılı Kanunun 8/1. madde ve fıkrası aracılığıyla 1412 sayılı CMUK'nın 322. maddesi uyarınca bu aykırılık, yeniden yargılama yapılmasına gerek olmaksızın düzeltilebilir nitelikte bulunduğundan, temyiz edilen kararın açıklanan noktasından; tebliğnameye uygun olarak, hükmün katılan ... lehine vekalet ücreti ödenmesiyle ilgili fıkrasından, sanıklar ... ve ...’dan eşit olarak tahsili ibaresinin çıkartılarak yerine sanık ...’dan tahsili ibaresinin eklenmesi suretiyle sair yönleri usul ve kanuna uygun olan HÜKÜMLERİN DÜZELTİLEREK ONANMASINA, 28/01/2021 tarihinde oy birliğiyle karar verildi"
}