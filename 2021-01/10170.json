{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "       Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; “ Köy Tüzel Kişiliği adına kayıtlı olan karşı 136 ada 7 ve 17 sayılı parseller hakkında köy yanında Hazine'ye de dava yöneltmesinin usule aykırı olduğu belirtilerek davacının tapu maliki olmayan Hazine'ye karşı açtığı davanın husumet nedeniyle reddine karar verilmesi” gereğine değinilmiştir. Mahkemece bozma ilamına uyularak yapılan yargılama sonunda Hazine aleyhine açılan davanın husumet nedeniyle reddine karar verilmiş; hüküm, davalı Hazine vekili tarafından vekalet ücretine yönelik temyiz edilmiştir.  Mahkemece, davalı Hazine aleyhine açılan davanın husumet nedeniyle reddine karar verildiğine göre, davada kendisini vekille temsil ettiren Hazine lehine vekalet ücreti takdiri gerekirken, bu hususta hüküm kurulmaması isabetsiz ise de, bu yanılgının giderilmesi yeniden yargılama yapılmasını gerektirmediğinden; kararın hüküm fıkrasına ''davalı Hazine kendisini vekil ile temsil ettirdiğinden karar tarihinde yürürlükte bulunan 2015 yılı ...Ü.T tarifesi gereğince 1.500,00 TL maktu vekalet ücretinin davacıdan tahsili ile davalı Hazine'ye verilmesine'' cümlesinin eklenmesine ve hükmün bu şekli ile DÜZELTİLEREK ONANMASINA, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 21.01.2021 gününde oybirliğiyle karar verildi."
}