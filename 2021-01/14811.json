{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Tasarlayarak öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Uyarlama sonucu: TCK'nin 82/1-a, 35/2, 62, 53. maddeleri uyarınca 16 yıl 8 ay hapis cezası.      TÜRK MİLLETİ ADINA    Hükümlü ... hakkında, 765 sayılı TCK'nin 450/4, 62, 59/2, 31 ve 33. maddeleri gereğince kurulup, Yargıtay 1. Ceza Dairesince onanmak suretiyle kesinleşen hükümden sonra yürürlüğe giren, 5237 sayılı TCK'nin Yürürlük ve Uygulama Şekli Hakkında Kanunun 9. maddesi uyarınca duruşma açılarak yapılan uyarlama sonucu kurulan hükümde bozma nedenleri dışında bir isabetsizlik görülmemiştir, ancak;  1- Hükümlü ...'in, katılan ...'ü göğüs ve karın bölgelerinden batına ve toraksa nafiz olan 8 bıçak darbesi ile, pnömotoraksa, çekum ve ileumda perforasyona, hayati tehlike geçirmesine neden olacak biçimde öldürmeye teşebbüs ettiği olayda, teşebbüs sebebiyle 13 yıldan 20 yıla kadar hapis cezası öngören 5237 sayılı TCK'nin 35. maddesinin tatbiki sırasında, meydana gelen zarar ve tehlikenin ağırlığı birlikte dikkate alınarak, alt ve üst sınırlar arasında makul bir ceza tayini yerine, daha vahim hallerde uygulanması öngörülen en üst sınırdan uygulama yapılması suretiyle fazla cezaya hükmolunması,  2- Uyarlamaya konu olan kesinleşmiş hüküm, verilen uyarlama kararı ile tüm sonuçları ile ortadan kalkacağından infaza esas alınacak olan uyarlama kararında kesinleşen hükümden önce yapılan yargılama giderleri ve vekalet ücretinin kararda gösterilmemesi,  Kanuna aykırı, re'sen temyize tabi olan hükmün bu sebplerden dolayı BOZULMASINA, 26/01/2021 gününde oy birliğiyle karar verildi."
}