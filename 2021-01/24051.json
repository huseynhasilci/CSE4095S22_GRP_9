{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, 6136 sayılı Kanun'a muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanık hakkında 6136 sayılı Kanun'a muhalefet suçundan verilen karara ilişkin temyiz sebeplerinin incelenmesinde;  a) 6136 sayılı Kanun'a muhalefet suçundan doğrudan zarar görmeyen müştekinin davaya katılma ve hükmü temyiz hakkı bulunmadığından, vekilinin bu hükme yönelik temyiz talebinin CMUK'un 317. maddesi gereğince REDDİNE,  b) Sanığın bu hükme yönelik temyiz sebeplerinin incelenmesinde ise;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın yerinde görülmeyen temyiz sebeplerinin reddiyle hükmün ONANMASINA,  2) Sanık hakkında silahla kasten yaralama suçundan verilen mahkumiyet kararına ilişkin temyiz sebeplerinin incelenmesinde ise;  Sanığın eylemi sonucu katılanın maruz kaldığı yaralanma ile ilgili olarak Dr. Münif İslamoğlu Kastamonu Devlet Hastanesinin 08.10.2015 tarihli geçici raporunda; ''kafada 5-6 cm lik lezyon ve hayati tehlikesinin mevcut olduğunun\" belirtildiği, daha sonra aynı hastahanenin Beyin cerrahi uzmanı tarafından 23.10.2015 tarihli kati raporda ise; ''yaralamanın basit tıbbi müdahale ile giderilebilir'' nitelikte olduğunun belirtilmesi karşısında iki rapor arasında çelişki bulunduğu anlaşılmakla, katılanın en yakın Adli Tıp Şube Müdürlüğüne sevki ile, yaralanması hususunda TCK'nin 86 ve 87. maddelerini kapsar biçimde rapor aldırılıp, sonucuna göre sanığın hukuki durumunun takdir ve tayini gerekirken, eksik araştırma sonucu yazılı şekilde hatalı değerlendirme ile temel cezanın TCK'nin 86/1. maddesinden tayin edilmesi,        Bozmayı gerektirmiş, sanığın ve katılan vekilinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 13.01.2021 gününde oy birliğiyle karar verildi."
}