{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın TCK’nın 157/1, 62 ve 53. maddeleri gereğince mahkumiyetine    Dolandırıcılık suçundan sanığın mahkumiyetine lişkin hüküm, sanık tarafından temyiz edilmekle, dosya incelenerek gereği düşünüldü;  Sanığın üzerine atılı suç nedeniyle uygulanabilecek ceza miktarına nazaran sanığın duruşmalı temyiz inceleme isteminin, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 318. maddesi ve 5271 sayılı CMK'nın 299. maddeleri gereğince reddine karar verilerek ve sanığın üzerine atılı dolandırıcılık suçunun uzlaştırma kapsamında olması nedeniyle, dosyanın uzlaştırma bürosuna gönderildiği ancak taraflar arasında uzlaşma sağlanamadığı belirlenerek yapılan incelemede,  Suç tarihinde telefonla katılan ...’nu arayan kişinin, emniyetten aradığını, kendisi ve eşinin hesaplarının terör örgütlerinin eline geçtiğini ve ellerinde olan paranın verilecek hesaba yatırılmasını söylediği, aynı konuda katılan ...’nın eşi olan diğer katılan ... ile de görüşüldüğü ve her iki katılanın bu şekilde ikna edilerek, 05/02/2014 tarihinde sanığın (6080712) nolu posta çek hesabına 10.000TL para yatırılmasını sağladığı, paranın bizzat sanık tarafından çekildiği, sanığın katılanlar aleyhine haksız menfaat temin etmek suretiyle üzerine atılı dolandırıcılık suçunu işlediği iddia olunan somut olayda, sanığın eyleminin, hükümden sonra 02/12/2016 tarih ve 29906 sayılı Resmi Gazete'de yayımlanarak aynı tarihte yürürlüğe giren 6763 sayılı Kanun'un 14. maddesi ile 5237 sayılı TCK'nın 158/1. maddesine eklenen (L) bendi kapsamında öngörülen nitelikli dolandırıcılık suçunu oluşturmasına rağmen, suç tarihinde bu hükmün yürürlükte bulunmaması nedeniyle, sanığın eyleminin TCK'nın 157/1. maddesinde düzenlenen basit dolandırıcılık suçunu oluşturduğuna dair mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın, eksik incelemeye, üzerine atılı eylemin sabit olmadığına, lehe hükümlerin uygulanmadığına, atılı suçun unsurlarının oluşmadığına, beraatine karar verilmesi gerektiğine ilişkin ve yerinde görülmeyen sair temyiz itirazlarının reddiyle, hükmün ONANMASINA, 28/01/2021 tarihinde oybirliğiyle karar verildi."
}