{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle dosya incelenerek, gereği düşünüldü:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hakimin takdirine göre, suçun sanık tarafından işlendiğini kabulde usul ve yasaya aykırılık bulunmadığı anlaşılmış, diğer temyiz itirazları da yerinde görülmemiştir.  Ancak;  Sanığın olay gecesi eğlenmek için gittiği kafede müştekinin masa üzerinde bıraktığı cep telefonunu alarak evine götürdüğü, telefonun eşi tarafından kullanılmaya başlanıldığı, iletişimin tespiti kayıtlarından bu durum tespit edilince sanığın eşi ile birlikte ifade vermek için çağrıldıkları, bu aşamada sanığın eşinin müştekiye ait telefonu beraberinde getirerek savcılığa rızası ile vererek müştekiye iadesini sağladığı, yanında bulunan sanığın da bu duruma itiraz etmediği, telefon çalındığında içinde olan hat ve hafıza kartının sanık ve eşi tarafından iade edilmediği, böylece iadenin kısmi olduğu ve sanık hakkında müştekinin rızası var ise TCK'nın 168/1-4. maddeleri uyarınca etkin pişmanlık hükümlerinin uygulanıp uygulanmayacağı yönünde değerlendirme yapılması gerektiğinin düşünülmemesi,  Bozmayı gerektirmiş, o yer Cumhuriyet Savcısının temyiz itirazları bu bakımdan yerinde görülmüş olduğundan, hükmün açıklanan nedenle tebliğnameye uygun olarak BOZULMASINA, 28.01.2021 tarihinde oybirliğiyle karar verildi."
}