{
    "Dairesi": "14.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun cinsel istismarı, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    İlk derece mahkemesince verilen hükümler temyiz edilmekle başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Sanık hakkında çocuğun cinsel istismarı suçundan kurulan hükmün incelemesinde;  Muhakeme safahatını yansıtan tutanaklar, belgeler ve gerekçe içeriğine göre yapılan incelemede, iddia ve savunma ile tüm delillerin eksiksiz olarak kararda gösterildiği, hükmedilen cezanın nevi ve miktarı itibarıyla kanuni sınırlar içinde tayin edildiği anlaşıldığından, sanığın yerinde görülmeyen temyiz talebinin reddiyle hükmün ONANMASINA,  Sanık hakkında kişiyi hürriyetinden yoksun kılma suçundan kurulan hükmün temyiz incelemesine gelince;  Yapılan yargılamaya, toplanıp karar yerinde gösterilen delillere, mahkemenin soruşturma ile kovuşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine,  Ancak;  Mağdure beyanları, ikrar içerikli savunma, tanık ...’ın kolluk ifadesi ve tüm dosya kapsamı nazara alındığında sanığın, olay günü sokakta arkadaşlarıyla oyun oynayan on yaşındaki mağdurenin yanına gelerek bakkaldan çikolata alacağını söyleyip kolundan tutarak götürmeye çalıştığı mağdurenin direnerek yere oturup ağlaması ve bu sırada gelen telefona bakarak konuşan sanığın dalgınlığından faydalanarak olay yerinden kaçması şeklinde gerçekleşen eylemde müsnet suçun teşebbüs aşamasında kaldığı gözetilerek hüküm kurulması gerekirken eylemin tamamlandığından bahisle yazılı şekilde hüküm kurulması,  Kanuna aykırı, sanığın temyiz itirazları bu itibarla yerinde görüldüğünden, hükmün 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi gereğince BOZULMASINA, 11.01.2021 tarihinde oy birliğiyle karar verildi."
}