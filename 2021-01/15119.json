{
    "Dairesi": "2.Hukuk Dairesi",
    "Mahkemesi": " İstanbul Bölge Adliye Mahkemesi 38. Hukuk Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Boşanma",
    "Birinci Mahkemesi": "",
    "ictihat": "     Taraflar arasındaki davanın yapılan muhakemesi sonunda bölge adliye mahkemesi hukuk dairesince verilen, yukarıda tarihi ve numarası gösterilen hüküm davacı kadın tarafından, boşanma davasının TMK'nın 162. maddesi gereğince kabul edilmemiş olması yönünden; davalı erkek tarafından ise kusur belirlemesi ve tazminatlar yönünden temyiz edilmekle, evrak okunup gereği görüşülüp düşünüldü:  1-Davacı kadın tarafından açılan boşanma davasının yapılan yargılaması sonunda mahkemece davalı erkeğin tam kusurlu olduğundan bahisle davanın TMK 166/1. maddesi gereğince kabulü ile tarafların boşanmalarına ve kadın lehine tazminat ödenmesine hükmedilmiştir. Verilen karar, davalı erkek tarafından istinaf edilmiş, bölge adliye mahkemesince; gerekçede düzeltme yapılmakla boşanma hükmü gerekçesi düzeltilmiş ve davalının sair itirazları esastan reddedilmiştir. İlk derece mahkemesince verilen kararlar, istinaf edilmeyen yönlerden kesinleşmiş olup, istinaf edilmeyen konular temyize getirilemez. Bu itibarla kadının; boşanma davasının TMK 162. maddesi gereğince kabul edilmemiş olmasına yönelik temyiz dilekçesinin reddine karar vermek gerekmiştir.  2-Davalı erkeğin temyiz itirazlarının incelenmesine gelince;  Dosyadaki yazılara, kararın dayandığı delillerle kanuni gerektirici sebeplere ve özellikle  mahkemece belirlenen ve gerçekleşen kusurlar yanında, istinaf edenin sıfatı gereği aleyhe olacak şekilde bölge adliye mahkemesince davalı erkeğe güven sarsıcı davranmak suretiyle de kusurlu olduğu şeklinde kusur yüklenemeyeceğinin anlaşılmasına göre, yerinde bulunmayan temyiz itirazlarının reddiyle usul ve kanuna uygun olan hükmün onanmasına karar vermek gerekmiştir.  SONUÇ: Temyiz edilen hükmün, yukarıda 1. bentte gösterilen sebeple; davacı kadının, TMK 162. maddesi gereği boşanma davası yönünden temyiz dilekçesinin REDDİNE, temyize konu diğer bölümlerinin ise yukarıda 2. bentte gösterilen sebeple ONANMASINA, aşağıda yazılı onama harcının temyiz eden davalıya yükletilmesine, peşin alınan harcın mahsubuna ve 267.80 TL. temyiz başvuru harcı peşin alındığından başkaca harç alınmasına yer olmadığına, istek halinde temyiz peşin harcının yatıran davacıya geri verilmesine, dosyanın ilk derece mahkemesine, karardan bir örneğinin ilgili bölge adliye mahkemesi hukuk dairesine gönderilmesine oybirliğiyle karar verildi.26.01.2021 (Salı)"
}