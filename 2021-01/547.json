{
    "Dairesi": "1.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasındaki davadan dolayı ... 2. Asliye Hukuk Mahkemesinden verilen 11.05.2017 tarih ve 2011/35 Esas – 2017/473 Karar sayılı hükmün temyiz dilekçesinin reddine ilişkin olan 25.02.2020 gün ve 3940 - 1296 sayılı kararın düzeltilmesi süresinde asıl ve birleştirilen davada davacılar tarafından istenilmiş olmakla, dosya incelendi gereği görüşülüp düşünüldü:   Asıl ve birleştirilen dava, muris muvazaası hukuksal nedenine dayalı tapu iptali ve mirasbırakan adına tescil isteğine ilişkin olup, mahkemece asıl ve birleştirilen davanın reddine karar verilmiş; hükmü temyiz eden asıl ve birleştirilen davada davacıların temyiz dilekçeleri davayı takip yetkileri kalmadığından bahisle Dairece reddedilmiştir.  Gerçekten de, 4721 sayılı Türk Medeni Kanunu’nun 640. maddesi uyarınca terekeye temsilci atanması durumunda mirasçıların terekeyi temsil ve davayı takip yetkisi ortadan kalkmaktadır.  Hal böyle olunca, terekeye temsilci atanmasından sonra davacı mirasçıların davayı takip yetkisinin ortadan kalktığı ve karara karşı karar düzeltme hakları da bulunmadığından asıl ve birleştirilen davada davacıların KARAR DÜZELTME DİLEKÇELERİNİN REDDİNE, peşin alınan harcın istek halinde yatırana iadesine, 11/01/2021 tarihinde oybirliğiyle karar verildi."
}