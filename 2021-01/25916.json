{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Düşme    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  İddianame içeriğine ve ikinci hüküm fıkrasına göre; sanık ... hakkında silahla tehdit suçundan açılmış bir kamu davasının bulunmadığı ve kurulan bir beraat hükmü de olmadığı anlaşıldığından sanık ... hakkında mağdurlara yönelik kasten yaralama suçundan kurulan düşme hükümleri ile sınırlı olarak yapılan incelemede;  Oluş, iddia, dosya kapsamı ve mağdurların beyanlarına göre, sanığın bıçakla mağdurları adli raporlarda belirtildiği üzere basit tıbbi müdahale ile giderilir şekilde yaraladığı anlaşıldığından, yargılamaya devamla sanık hakkında 5237 sayılı TCK’nin 86/2. ve 86/3-e maddeleri gereği hüküm tesisi yerine,delillerin takdirinde yanılgıya düşülerek eylemin silahtan sayılan cisimle işlenmediğinin kabulü ile sanık hakkında açılan kamu davasının, 5237 sayılı TCK’nin 73/4. ve 5271 sayılı CMK’nin 223/8. maddeleri gereği düşürülmesine karar verilmesi,  Bozmayı gerektirmiş, o yer Cumhuriyet savcısının temyiz sebepleri bu itibarla yerinde görülmüş olduğundan, hükümlerin bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 14.01.2021 gününde oybirliğiyle karar verildi."
}