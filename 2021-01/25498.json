{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit, genel güvenliğin kasten tehlikeye sokulması, kasten yaralama, 6136 sayılı Yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Hükmün açıklanmasının geri bırakılması, mahkumiyet, beraat    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre, sanık ...'ın, hakkında kurulan hükmü temyiz etmediği ve o yer Cumhuriyet savcısının, sanık ... hakkında verilen tüm mahkumiyet hükümleri ile sanık ... hakkında yalnızca silahla tehdit suçuna azmettirme eyleminden verilen beraat hükmünü temyiz ettiği belirelenerek dosya görüşüldü:  1-Sanık ...'a yükletilen kasten yaralama ile 6136 sayılı Yasaya muhalefet ve sanık ...'ye yükletilen genel güvenliğin kasten tehlikeye sokulması ile 6136 sayılı Yasaya muhalefet suçlarından dolayı verilen hükmün açıklanmasının geri bırakılmasına ilişkin kararlara karşı, yalnızca itiraz yolu açık ve dolayısıyla yapılan başvurunun bu doğrultuda değerlendirilmesinin gerekli bulunduğu anlaşıldığından, sanıklar ... ve ... müdafiinin temyiz davası isteği hakkında bir KARAR VERMEYE YER OLMADIĞINA,  2-Sanık ... hakkında silahla tehdit, genel güvenliğin kasten tehlikeye sokulması ve 6136 sayılı Yasaya muhalefet suçlarından verilen mahkumiyet ve sanık ... hakkında silahla tehdit suçuna azmettirme eyleminden kurulan beraat hükümlerine yönelik temyizde,    Temyiz isteğinin reddi nedenleri bulunmadığından işin esasına geçildi.  Sanık ...'e yükletilen TCK'nın 106/2-a, 170/1-c ve 6136 sayılı Yasanın 13/1. maddelerinde düzenlenen silahla tehdit, genel güvenliğin kasten tehlikeye sokulması ve ruhsatsız silah bulundurmak ve sanık ...'a yükletilen TCK'nın 38. maddesi yollamasıyla, TCK'nın 106/2-a maddesinde düzenlenen silahla tehdit suçuna azmettirme suçlarından öngörülen cezaların türü ve üst sınırına göre aynı Yasanın 66/1-e ve 66/2 maddelerinde belirtilen 12 yıllık olağanüstü zamanaşımı süresinin her iki sanık açısından da, suç tarihi olan 01.02.2007 tarihi ile inceleme tarihi arasında geçmiş bulunması,  Bozmayı gerektirmiş, o yer Cumhuriyet savcısının temyiz nedenleri bu bakımdan yerinde görülmüş olduğundan, tebliğnameye uygun olarak, hükümlerin açıklanan nedenle BOZULMASINA, bozma nedeni yeniden yargılama yapılmasını gerektirmediğinden, silahla tehdit, genel güvenliğin kasten tehlikeye sokulması, silahla tehdit suçuna azmettirme ve 6136 sayılı Yasaya muhalefet suçlarından açılan kamu davalarının 5271 sayılı CMK'nın 223/8. maddesi gereğince zamanaşımı nedeniyle DÜŞMESİNE, 14/01/2021 tarihinde oy birliğiyle karar verildi."
}