{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Bölge Adliye Mahkemesince verilen hüküm temyiz edilmekle; temyiz edenlerin sıfatı, başvuruların süresi, kararın niteliği ile temyiz sebeplerine göre dosya görüşüldü:  Temyiz isteklerinin reddi nedenleri bulunmadığından CMK'nın 288 ve 294. maddeleri kapsamında sanık müdafii, katılan ... vekili ve katılan Kayseri Aile, Çalışma ve Sosyal Hizmetler İl Müdürlüğü vekilinin belirttiği hukuka aykırılık nedenleri ile CMK’nın 289. maddesinde sayılan kesin hukuka aykırılık halleri de gözetilerek, yapılan değerlendirmede:  Başkaca nedenler yerinde görülmemiştir.  Ancak;  Sanığın, katılan ...'i farklı zamanlarda birden çok kez tehdit ettiğinin; olay günü de katılanları silahla tehdit ettiğinin iddia ve kabul edilmesi karşısında, silahla tehdit suçundan hüküm kurulurken zincirleme suç hükümleri gereği TCK'nın 43/2-1. maddesi gereğince temel ceza artırıldıktan sonra, yine temel ceza üzerinden TCK'nın 43/1. maddesi uyarınca artırım yapılarak bulunacak miktarın önceki cezaya ilavesiyle sonuç cezanın saptanması gerektiği düşünülmeden, yazılı şekilde hüküm kurulmak suretiyle fazla ceza tayini,  Bozmayı gerektirdiğinden, sanık ... müdafii, katılan ... vekili ile katılan Kayseri Aile, Çalışma ve Sosyal Hizmetler İl Müdürlüğü vekilinin yerinde görülen temyiz sebeplerinin kabulü ile Ankara Bölge Adliye Mahkemesi 16. Ceza Dairesi'nin 06/09/2019 tarih ve 2019/2127 esas, 2019/2074 karar sayılı silahla tehdit suçundan kurulan hükmünün CMK'nın 302/2. maddesi gereğince BOZULMASINA, ancak bu husus yeniden yargılamayı gerektirmediğinden 5271 sayılı CMK'nın 303. maddesi gereğince, temyiz edilen kararın açıklanan noktası, uygulamaya göre \" TCK'nın 106/2-a, 43/2. maddesi uyarınca 6 yıl hapis, daha sonra ise TCK'nın 43/1. maddesi uyarınca 1/2 oranında temel ceza üzerinden yapılan 2 yıl artırımın, ilk artırımla belirlenen 6 yıl hapis cezasına eklenmek suretiyle sanığın neticeten 8 YIL HAPİS CEZASI İLE CEZALANDIRILMASINA\" biçiminde belirlenmesi suretiyle TEMYİZ İSTEMLERİNİN DÜZELTİLEREK ESASTAN REDDİNE, hükmolunan ceza miktarı ve tutuklulukta geçen süre göz önüne alındığında, sanık müdafiinin tahliye talebinin REDDİNE,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nın 304/1. maddesi gereğince “Kayseri 1. Ağır Ceza Mahkemesi'ne, kararın bir örneğinin ise Ankara Bölge Adliye Mahkemesi 16. Ceza Dairesi'ne gönderilmek üzere” Yargıtay Cumhuriyet Başsavcılığı'na TEVDİİNE, 18/01/2021 tarihinde oy birliğiyle karar verildi."
}