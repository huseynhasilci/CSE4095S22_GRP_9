{
    "Dairesi": "4.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit, hakaret, basit yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, beraat    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre, katılan sıfatını alabilecek surette suçtan zarar görmüş bulunan ve CMK'nın 260/1. maddesi uyarınca hükümleri temyize hakkı bulunduğu belirlenen müştekiler ..., ... ve ... vekilinin 27/03/2014 tarihli duruşmada suça sürüklenen çocuklardan şikayetçi olduğunu ve davaya katılmak istediğini belirtmesine karşın, bu isteği ilk derece mahkemesince karara bağlanmamış ise de, temyiz dilekçesinin kapsamı gözetilerek, CMK’nın 237/2. maddesi uyarınca suçtan zarar gören müştekiler ..., ... ve ...'in davaya katılan, vekilinin de katılanlar vekili olarak kabulüne karar verilerek dosya görüşüldü:  1-Basit yaralama suçlarına ilişkin kararda öngörülen cezaların nitelik ve niceliğine göre, karar tarihi itibariyle hükümlerin temyiz edilemez olduğu anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca katılanlar ..., ... ve ... vekilinin tebliğnameye uygun olarak, TEMYİZ İSTEĞİNİN REDDİNE,  2-Suça sürüklenen çocuklar ... ve ... haklarında katılanlara yönelik silahla tehdit ve hakaret suçlarından kurulan beraat hükümlerinin temyiz incelemesine gelince;  Zamanaşımının son kesme nedeni olan, suça sürüklenen çocuk ...'ın sorgusunun yapıldığı 01/08/2012 ile suça sürüklenen çocuk ...'in sorgusunun yapıldığı 07/01/2013 tarihlerine göre, 15-18 yaş aralığında bulunan suça sürüklenen çocuklar hakkında, 5237 sayılı TCK’nın 66/1-e, 66/2. maddelerinde öngörülen, 5 yıl 4 ay olağan dava zamanaşımının temyiz süreci içinde gerçekleştiğinin anlaşılması,  Bozmayı gerektirmiş, katılanlar ..., ... ve ... vekilinin temyiz itirazları bu bakımdan yerinde görülmüş olduğundan, hükümlerin açıklanan nedenle BOZULMASINA, bozma nedeni yeniden yargılama yapılmasını gerektirmediğinden, silahla  tehdit ve hakaret suçlarından açılan kamu davalarının, 5320 sayılı Yasanın 8. maddesi uyarınca halen yürürlükte bulunan, 1412 sayılı CMUK'nın 322. maddesinin verdiği yetkiye dayanılarak, 5271 sayılı CMK'nın 223/8. maddesi gereğince, zamanaşımı nedeniyle DÜŞMESİNE, 11/01/2021 tarihinde oy birliğiyle karar verildi."
}