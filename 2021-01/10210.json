{
    "Dairesi": "10.Hukuk Dairesi",
    "Mahkemesi": "Asliye Hukuk (İş) Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Dava, Bağ-Kur sigortalılığının tespiti istemine ilişkindir.  Mahkemece, ilâmında belirtildiği şekilde davanın kısmen kabulüne karar verilmiştir.  Hükmün, davalı Kurum avukatı tarafından temyiz edilmesi üzerine, temyiz isteğinin süresinde olduğu anlaşıldıktan ve Tetkik Hâkimi ... tarafından düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  7201 sayılı Kanunun 11’inci maddesinde yer alan, vekil vasıtasıyla takip edilen işlerde tebligatın vekile yapılmasına dair düzenleme uyarınca vekil yerine davacı asile yapılan tebliğ usulsüz olduğundan, Mahkeme tarafından davacı asile tebliğ edilen kararın ve kurumun temyiz dilekçesinin, davacı vekiline usulüne uygun tebliği; şayet vekilin azli söz konusu ise azil belgesi eklenerek ya da vekilin istifa ettiğinin anlaşılması halinde istifa keyfiyetiyle beraber kararın ve kurumun temyiz dilekçesinin davacı asile usulüne uygun tebliği yapılarak temyiz süresi geçtikten ve gerektiğinde 6100 sayılı Hukuk Muhakemeleri Kanununun geçici 3. maddesindeki düzenleme de gözetilerek, Hukuk Usulü Muhakemeleri Kanununun 432. maddesindeki prosedür işletildikten sonra gönderilmek üzere; dosyanın mahalline GERİ ÇEVRİLMESİNE, temyiz itirazlarının bu noksanlıklar giderilip dosya geldikten sonra incelenmesine, 21.01.2021 gününde oybirliğiyle karar verildi."
}