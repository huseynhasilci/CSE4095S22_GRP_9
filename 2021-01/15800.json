{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Beden veya ruh sağlığını bozacak şekilde çocuğun cinsel istismarı, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Çocuğun cinsel istismarı ve kişiyi hürriyetinden yoksun kılma suçlarından mahkumiyet    İlk derece mahkemesince bozma üzerine verilen hükümler temyiz edilmekle başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Katılan mağdure vekilinin temyiz isteminin incelenmesinde;  Suç tarihinde on beş yaşından küçük mağdurenin velayet hakkına sahip annesi müşteki ...nin, davaya katılmasına rağmen yüzüne karşı verilen hükümleri temyiz etmemesi karşısında, yaş küçüklüğü nedeniyle tayin edilen vekilin hükümleri temyize hakkı bulunmadığından, vaki temyiz isteminin 5320 sayılı Kanunun 8/1. maddesi gözetilerek 1412 sayılı CMUK'nın 317. maddesi uyarınca REDDİNE,  Suça sürüklenen çocuk müdafisinin hakkında çocuğun cinsel istismarı suçundan kurulan hükme yönelik temyiz isteminin incelenmesinde;  Muhakeme safahatını yansıtan tutanaklar, belgeler ve gerekçe içeriğine göre yapılan incelemede, iddia ve savunma ile tüm delillerin eksiksiz olarak kararda gösterildiği, hükmedilen cezanın nevi ve miktarı itibarıyla kanuni sınırlar içinde tayin edildiği anlaşıldığından, suça sürüklenen çocuk müdafisinin yerinde görülmeyen temyiz talebinin reddiyle hükmün ONANMASINA,  Suça sürüklenen çocuk müdafisinin kişiyi hürriyetinden yoksun kılma suçundan kurulan hükme yönelik temyiz isteminin incelenmesine gelince;  Yapılan yargılamaya, toplanıp karar yerinde gösterilen delillere, mahkemenin soruşturma ile kovuşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine,  Ancak;  Suça sürüklenen çocuk hakkında bozma öncesi yapılan yargılama neticesinde kurulan hükmün, aleyhe temyiz bulunmaması nedeniyle suça sürüklenen çocuğun ceza miktarı itibarıyla kazanılmış hakkı saklı tutularak bozulması karşısında, hükmedilecek yeni cezanın bozma öncesi hükmedilen sonuç cezayı geçemeyeceğinin gözetilmemesi,  Kanuna aykırı, suça sürüklenen çocuk müdafisinin temyiz talebi bu itibarla yerinde görüldüğünden, hükmün 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi gereğince BOZULMASINA, ancak bu hususun yeniden duruşma yapılmaksızın aynı Kanunun 322. maddesinin verdiği yetki uyarınca düzeltilmesi mümkün bulunduğundan, hükümde suça sürüklenen çocuk hakkında TCK'nın 62. maddesinin uygulandığı kısımdan sonra gelmek üzere “1412 sayılı CMUK'nın 326/son. maddesi gereğince sonuç ceza miktarı itibarıyla kazanılmış hak ilkesi gözetilerek suça sürüklenen çocuğun neticeten 2 yıl 13 ay 15 gün hapis cezası ile cezalandırılmasına” ve infazın bu miktar üzerinden yapılmasına,\" ibaresinin eklenmesi suretiyle sair yönleri usul ve kanuna uygun olan hükmün DÜZELTİLEREK ONANMASINA, 26.01.2021 tarihinde oy birliğiyle karar verildi."
}