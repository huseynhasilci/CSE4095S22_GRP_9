{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, tehdit, hakaret, silahla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanıklar hakkında müşteki ...'a yönelik kasten yaralama, hakaret ve tehdit suçlarından verilen mahkumiyet kararları ile sanıklardan ... hakkında müşteki ...'ye yönelik kasten yaralama suçundan verilen mahkumiyet kararına ilişkin temyiz sebeplerinin incelenmesinde;  a) Alınan adli sicil kayıtlarına göre mükerrir olan sanıklar hakkında, TCK'nin 58.maddesi uyarında tekerrür hükümlerinin uygulanmasına karar verildiği halde, tekerrüre esas alınan ilamlar hükümde gösterilmemiş ise de; Yargıtay Ceza Genel Kurulunun 12.02.2013 tarih, 2012/13-1438 Esas - 2013/53 Karar sayılı ilamında belirtildiği üzere, bu husus infaz aşamasında dikkate alınabileceğinden,  b) Kasti suçtan verilen hapis cezasına mahkumiyetin kanuni sonucu olarak, Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas - 2015/85 Karar sayılı kararı ile 5237 sayılı TCK'nin 53. maddesindeki bazı ibareler iptal edilmiş ise de infaz aşamasında dikkate alınabileceğinden bu hususlar bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanıkların yerinde görülmeyen temyiz sebeplerinin ayrı ayrı reddiyle hükümlerin ONANMASINA,  2) Sanık ... hakkında müşteki ...'ye yönelik silahla tehdit suçundan verilen mahkumiyet kararına ilişkin temyiz sebeplerinin incelenmesinde ise;  a) Sanık hakkında 18.01.2016 tarihli iddianame ile müşteki ...'ye yönelik silahla tehdit suçundan dava açıldığı, mahkemenin kabulünün de bu yönde olduğu halde, hükmün (E) paragrafında silahla tehdit suçundan cezalandırılmasına dair hüküm kurulurken TCK'nin 86/2. maddesinden ceza tayin edilerek hatalı uygulama ile sanığa eksik ceza tayini,  b) Mükerrir olan sanıklar hakkında, TCK'nin 58. maddesi uyarınca tekerrür hükümlerinin uygulanmasına hükmedildiği halde, tekerrüre esas alınan ilamın hükümde gösterilmemiş olması,  c) Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas- 2015/8 Karar sayılı kararı ile TCK'nin 53. maddesindeki bazı hükümlerin iptal edilmesi nedeniyle, hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanığın temyiz sebepleri bu itibarla yerinde görülmüş olduğundan, hükmün bu nedenlerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, ceza miktarı açısından CMUK'un 326/son maddesi gereğince kazanılmış hakkın dikkate alınmasına, 20.01.2021 gününde oy birliğiyle karar verildi."
}