{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet       Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanığa yükletilen hakaret eylemiyle ulaşılan çözümü haklı kılıcı zorunlu öğelerin ve bu eylemin sanık tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemin doğru olarak nitelendirildiği ve Kanunda öngörülen suç tipine uyduğu,  Anlaşılmış ve ileri sürülen başkaca temyiz nedenleri yerinde görülmediği gibi hükmü etkileyecek oranda hukuka aykırılığa da rastlanmamıştır.  Ancak;  Sanığın temyizi üzerine bozulan 26/11/2012 tarihli ilk hükümde belirlenen 11 ay 20 gün hapis cezasının TCK'nın 51/1. maddesi uyarınca ertelenmesine karşın, bozmadan sonra hükmün açıklanmasının geri bırakılması kararı verilip, sanığın denetim süresi içinde yeniden suç işlemesi nedeniyle açıklanan hükümde hapis cezası ertelenmeyerek 1412 sayılı CMUK'nın 326/son maddesindeki sanık lehine cezayı aleyhe değiştirme yasağı ilkesine aykırı davranılması,  Kanuna aykırı ve sanık ...’ün temyiz iddiaları yerinde görüldüğünden, hükmün bu nedenle BOZULMASINA, 5320 sayılı Kanun'un 8/1. madde ve fıkrası aracılığıyla 1412 sayılı CMUK’nın 322. maddesi uyarınca bu aykırılık, yeniden yargılama yapılmasına gerek olmaksızın düzeltilebilir nitelikte bulunduğundan, temyiz edilen kararın açıklanan noktasının; tebliğnameye kısmen uygun olarak, hükmün 1 numaralı fıkrası sonuna “Sanığın temyizi üzerine bozulan 26/11/2012 tarihli ilk hükümde belirlenen 11 ay 20 gün hapis cezasının TCK'nın 51/1. maddesi uyarınca ertelenmesi karşısında 1412 sayılı CMUK'nın 326/son maddesindeki sanık lehine cezayı aleyhe değiştirme yasağı ilkesi gözetilerek belirlenen hapis cezasının TCK'nın 51. maddesi uyarınca ertelenmesine ve 1 yıl süreyle denetime tabi tutulmasına, denetim süresinin uzman kişi görevlendirilmeden ve herhangi bir yükümlülük yüklenmeden geçirilmesine” ibaresinin eklenmesi ve \"TCK'nın 53. maddesinin uygulanmasına ilişkin kısmın hükümden çıkarılması\" suretiyle tebliğnameye kısmen uygun olarak HÜKMÜN DÜZELTİLEREK ONANMASINA, 11/01/2021 tarihinde oy birliğiyle karar verildi."
}