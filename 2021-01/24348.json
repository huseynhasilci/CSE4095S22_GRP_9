{
    "Dairesi": "15.Ceza Dairesi",
    "Mahkemesi": "Çocuk Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat (ayrı ayrı)    Nitelikli dolandırıcılık suçundan, suça sürüklenen çocuğun beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Suça sürüklenen çocuğun görümcesi ....’a ait kimliği kullanarak Çekmeköy Toplum Sağlığı Merkezi'ne başvurduğu, muayenesinin yapılıp tahlil yapıldığı bu suretle katılan kurumun zarara uğratıldığı iddia edilen olayda;  Hamile olan suça sürüklenen çocuğun aldığı sağlık hizmetinin acil yardım kapsamında bulunması, mevcut yönetmelik ve uygulamaları gereğince tüm vatandaşlara acil sağlık hizmetlerinin bedelsiz olarak verilmesinin sosyal devlet anlayışının bir parçası olması, bu haliyle verilen sağlık hizmetinin her halükarda bedelsiz olarak verilmesi gerektiğinden suça sürüklenen çocuk hakkında atılı dolandırıcılık suçunun yasal unsurları itibariyle oluşmadığı anlaşılmakla, verilen beraat hükmünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin suçun sübut bulduğuna dair temyiz itirazlarının reddiyle, hükmün ONANMASINA, 13/01/2021 tarihinde oybirliğiyle karar verildi."
}