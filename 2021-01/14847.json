{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Görevi kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Mahkumiyet    Mahalli mahkemece verilen hüküm temyiz edilmekle dosya incelendi, gereği düşünüldü:  Sanık hakkında Digor Asliye Ceza Mahkemesinin 15/11/2012 tarihli ve 2012/111 Esas, 2012/202 sayılı Kararı ile görevi kötüye kullanma suçundan verilen 5 ay hapis cezasına ilişkin hükmün açıklanmasının geri bırakılmasına karar verildiği, kararın itiraz edilmeden kesinleşmesinden sonra Digor Asliye Ceza Mahkemesinin 11/02/2015 tarihli ve 2014/100 Esas, 2015/26 sayılı kararı ile sanığın görevlilerin seçim araç ve gereçlerini zamanında göndermemesi suçundan 1 yıl 8 ay hapis cezası ile cezalandırılmasına ve hükmün açıklanmasının geri bırakılmasına dair karar verildiği ve kesinleşmiş gerekçeli kararın CMK'nın 231'inci maddesi uyarınca Digor Asliye Ceza Mahkemesine gönderilmesi üzerine dosyayı ele alan mahkemece hükmün açıklanmasına karar verilmiş ise de; sanığın denetim süresi içerisinde yeniden kasıtlı bir suç işlemesi halinde mahkemece açıklanması geri bırakılmasına karar verilen hükmün açıklanabileceği, sanığın yeniden kasıtlı bir suç işlediğinin ancak kesinleşmiş mahkeme kararı ile sabit olacağından hükmün açıklanması için ikinci suç nedeni ile verilen mahkumiyet kararının kesinleşmiş olması gerektiği ancak ihbar eden mahkemenin de sanık hakkında hükmün açıklanmasının geri bırakılmasına dair karar verdiği dikkate alınarak 15/11/2012 tarihli açıklanması geri bırakılan hükmün açıklanmaması gerektiği gözetilmeden yazılı şekilde hüküm kurulması,  Kanuna aykırı, sanık müdafiinin temyiz itirazları bu itibarla yerinde görüldüğünden 5320 sayılı Yasanın 8/1. maddesi de gözetilerek CMUK'nın 321. maddesi uyarınca sair yönleri incelenmeyen hükmün BOZULMASINA, 26/01/2021 tarihinde oy birliğiyle karar verildi."
}