{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Hizmet nedeniyle güveni kötüye kullanma suçundan sanıkların beraatine ilişkin hükümler, katılan vekili ve vekalet ücretiyle sınırlı olarak sanıklar müdafi tarafından temyiz edilmekle, dosya incelenerek gereği düşünüldü;  Katılan şirket ile sanık ...’un yetkilisi olduğu şirket arasında finansal kiralama sözleşmesi imzalandığı, sözleşmede belirtilen tekstil makinelerinin sanıkların şirketine teslim edildiği, sanıkların sözleşmedeki borçlarını süresinde ödememeleri nedeniyle katılan şirket tarafından sözleşmenin feshedilerek kira konusu eşyaları iade etmeleri için ihtarname gönderildiği, ihtarnamede öngörülen 65 günlük süre sonunda finansal kiralama konusu makinelerin katılan şirkete iade edilmediği, sanıkların bu suretle hizmet nedeniyle güveni kötüye kullanma suçunu işlediklerinin iddia edildiği olayda; sanıkların savunması, katılan şirket vekili beyanları, finansal kiralama sözleşmesi, ihtarname, İstanbul 3. Asliye Ticaret Mahkemesi 2007/791 D.İş. sayılı kararı ile tüm dosya kapsamından, sanıkların suça konu makineleri ihtarnamenin tebliğine rağmen süresi içerisinde katılan şirkete iade etmedikleri, bunun için yasal bir gerekçe göstermedikleri ve kiralanan malların tesliminden hukuka aykırı olarak kaçındıklarının anlaşılması karşısında, sanıkların eylemi nedeniyle hükümden sonra 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma kapsamında kalan hizmet nedeniyle güveni kötüye kullanma suçu sübut bulduğu halde, delillerin takdirinde yanılgıya düşülerek mahkumiyetleri yerine yazılı şekilde beraatlerine hükmedilmesi,  Kanuna aykırı olup, katılan vekili ve sanıklar müdafinin temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK’nın 321. maddesi uyarınca BOZULMASINA, 12/01/2021 tarihinde oybirliğiyle karar verildi."
}