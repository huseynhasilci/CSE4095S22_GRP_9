{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 5510 sayılı Sosyal Sigortalar ve Genel Sağlık Sigortası Kanunu’nun 102. maddesine muhalefet eyleminden dolayı kabahatli Aydın Adli Yargı Adalet Komisyonu Başkanlığı hakkında 2.841,00 Türk lirası İdarî para cezası uygulanmasına dair ... Aydın Sosyal Güvenlik İl Müdürlüğünce düzenlenen 04/07/2018 tarihli ve 7184493 sayılı İdarî para cezası karar tutanağına karşı yapılan başvurunun kabulü ile İdarî yaptırım kararının kaldırılmasına ilişkin Aydın 2. Sulh Ceza Hâkimliğinin 31/10/2018 tarihli ve 2018/3214 değişik iş sayılı kararı aleyhine Adalet Bakanlığının 01/11/2019 gün ve 10791 sayılı kanun yararına bozma istemini içeren yazısı ekinde bulunan dava dosyası Yargıtay Cumhuriyet Başsavcılığının 11/11/2019 gün ve KYB-2019-107574 sayılı ihbarnamesi ile daireye verilmekle okundu.  Anılan ihbarnamede;  Dosya kapsamına göre, 5510 sayılı Sosyal Sigortalar ve Genel Sağlık Sigortası Kanunu’nun 102/4. maddesinde yer alan, “İdarî para cezaları ilgiliye tebliğ ile tahakkuk eder. Tebliğ tarihinden itibaren onbeş gün içinde Kuruma ya da Kurumun ilgili hesaplarına yatırılır veya aynı süre içinde Kuruma itiraz edilebilir. İtiraz takibi durdurur. Kurumca itirazı reddedilenler, kararın kendilerine tebliğ tarihinden itibaren otuz gün içinde yetkili idare mahkemesine başvurabilirler. Bu süre içinde başvurunun yapılmamış olması halinde, İdarî para cezası kesinleşir” şeklindeki düzenleme gereğince, 5510 sayılı Kanun’a göre verilen İdarî para cezalarına itiraz merciinin İdarî yargı olarak değiştirilmesi karşısında, başvurunun usulden reddi yerine yazılı şekilde kabulüne karar verilmesinde isabet görülmediği gerekçesiyle 5271 Sayılı Ceza Muhakemesi Kanunu’nun 309.maddesi uyarınca anılan kararın kanun yararına bozulması isteminde bulunulmakla, gereği görüşülüp düşünüldü;  Yargıtay Cumhuriyet Başsavcılığı'nın kanun yararına bozma istemine dayanan ihbarname içeriği yerinde görüldüğünden, Aydın 2. Sulh Ceza Hâkimliğinin 31/10/2018 tarihli ve 2018/3214 değişik iş sayılı kararının CMK'nin 309/4-c maddesi uyarınca aleyhe tesir etmemek ve yeniden yargılamayı gerektirmemek üzere kanun yararına BOZULMASINA, 20/01/2021 tarihinde oy birliğiyle karar verildi."
}