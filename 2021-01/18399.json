{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " 1072 Sayılı Kanuna Aykırılık, Kumar Oynanması İçin Yer Ve İmkan Sağlama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle; başvurunun süresi, kararın niteliği ve suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanığın 1072 sayılı Kanun kapsamında bulunan tombala makinasının maliki, zilyedi ya da işleteni olduğuna dair dosya içerisinde delil bulunmadığı, sanığın olay yerinde bulunuş amacı ve faaliyetlerinin kumar oynanması için yer ve imkan sağlama suçuna ilişkin olduğunun anlaşılması karşısında, 1072 sayılı Kanun’a muhalefet suçu bakımından beraatı yerine mahkumiyetine karar verilmesi,  Kabule göre ise;  1-Her ne kadar CMK' nin 251/8. maddesi uyarınca, basit yargılama usulünün, bu kapsama giren bir suçun, kapsama girmeyen başka bir suçla birlikte işlenmiş olması hâlinde uygulanmayacağı hüküm altına alınmış ise de, sanık hakkında 1072 sayılı Kanuna aykırılık suçundan beraat kararı verilmesi gerektiği anlaşılmakla, 6763 sayılı Kanunun 19. maddesiyle yapılan değişiklik öncesindeki hali ile kumar oynanması için yer ve imkan sağlama suçu bakımından;  Dairemizin 28.09.2020 tarihli 2020/1515 E. 2020/11589 K. sayılı kararında gerekçeleri belirtildiği üzere;  Basit yargılama usulüne dair esasları düzenleyen CMK'nin 251/3. maddesinin sadece bir usul hükmü olmadığı, aynı zamanda maddi ceza hukukuna dair bir hüküm olduğu, bu nedenle basit yargılama usulünün yürürlük tarihini gösteren Geçici 5/(1)-d. maddesinde yazılı \"hükme bağlanmış veya kesinleşmiş dosyalar yönünden\" kısmının Anayasa ve uluslararası sözleşme metinlerinde düzenlenen \"suç ve cezaların kanuniliği\" ve \"lehe kanun\" ilkelerine aykırı olduğu, Anayasa'ya ve tarafı olduğumuz temel haklara dair uluslararası sözleşmelere (ve özellikle AİHS'ye) aykırı bu durumun Yüksek Yargıtay tarafından dikkate alınması gerektiği anlaşılmakla,  Mahkemece sanık lehine sonuç doğurabilecek nitelikteki \"basit yargılama usulünün\" uygulanma şartları yönünden sanığın hukuki durumunun yeniden değerlendirilmesi zorunluluğu,  2-Kumar oynanması için yer ve imkan sağlama suçundan hüküm kurulurken, maddedeki ifadelerin tekrarından ibaret gerekçelerle yetinilerek hapis ve adli para cezası bakımından asgari haddin üzerinde temel ceza tayin edildiği gibi 1072 sayılı Kanuna aykırılık suçundan hüküm kurulurken hapis cezası bakımından temel cezanın asgari hadden tayin edilmesine karşın, adli para cezası bakımından maddedeki ifadelerin tekrarından ibaret gerekçelerle yetinilerek asgari haddin üzerinde ceza belirlenmesi suretiyle ve çelişki meydana getirecek şekilde hüküm kurulması,  3-TCK’nin 53/4. maddesine aykırı olarak mahkum olduğu kısa süreli hapis cezaları ertelenen sanık hakkında, aynı yasanın 53. maddesindeki hak yoksunluklarına karar verilmesi,  Bozmayı gerektirmiş ve o yer Cumhuriyet savcısının temyiz nedenleri bu itibarla yerinde görüldüğünden, HÜKÜMLERİN, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca, tebliğnameye kısmen uygun olarak, BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 27/01/2021 tarihinde oy birliğiyle karar verildi."
}