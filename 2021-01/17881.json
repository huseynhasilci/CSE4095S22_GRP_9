{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Parada sahtecilik, resmi belgede sahtecilik, suç işlemek amacıyla örgüt kurma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanık müdafii, müşteki ...",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, düşme     Gereği görüşülüp düşünüldü:  Müşteki ...’nün sanık ... hakkında resmi belgede sahtecilik suçundan kurulan beraat hükmünü; sanık ... müdafiinin sanık hakkında parada sahtecilik ve resmi belgede sahtecilik suçlarından kurulan beraat hükümlerini vekalet ücreti yönünden temyiz ettiği belirlenerek bu hükümlerle sınırlı olarak inceleme yapılmıştır.  Resmi belgede sahtecilik suçunda, suç tarihinin, katılana ait suça konu nüfus cüzdanının ele geçirilme tarihi olan \"08.01.2010\" olduğu belirlenerek yapılan incelemede;  CMK'nın 237/1. maddesi uyarınca “ilk derece mahkemesindeki kovuşturma evresinin her aşamasında hüküm verilinceye kadar” kamu davasına katılmanın mümkün olduğu Dairemizin 29.01.2016 tarihli tevdi kararı üzerine gerekçeli karar müşteki...tebliğ edildiği halde hükmü temyiz etmediği ancak, sanık müdafiinin temyizi üzerine kararın bozulması nedeniyle yeniden başlayan yargılamada talimatla alınan ifadesinde şikayetçi olduğunu ve davaya katılmak istediğini beyan ettiği, katılma talebi konusunda olumlu veya olumsuz bir karar verilmemiş ise de; hükmü aleyhe temyiz ederek katılma iradesini göstermiş olduğundan müştekinin 5271 sayılı CMK'nın 237/2. ve 260. maddesi uyarınca resmi belgede sahtecilik suçu bakımından davaya katılan olarak kabulü ile yapılan temyiz incelemesinde;  Sanığın parada sahtecilik ve resmi belgede sahtecilik suçlarından beraat etmesine rağmen, Dairemizin 12.09.2018 tarihli ilamı ile sanık hakkında suç işlemek amacıyla kurulan örgüte üye olmak suçundan verilen mahkumiyet kararının onanmış olması karşısında, savunma dosya kapsamıyla bir bütün olup bölünemeyeceği cihetle, kurulan beraat hükmü nedeniyle kendisini vekille temsil ettiren sanık lehine hazine aleyhine ayrıca vekalet ücreti tayin edilmemesinde bir isabetsizlik görülmemiştir.  Bozmaya uyularak yapılan yargılama sonunda; mahkemece kanıtlar değerlendirilip gerektirici nedenleri açıklanmak suretiyle verilen beraat kararları usul ve yasaya uygun bulunduğundan, sanık müdafinin sanık lehine vekalet ücretine hükmedilmesi gerektiğine yönelik ve bir nedene dayanmayan temyiz itirazlarının reddiyle hükümlerin ONANMASINA 27.01.2021 gününde oybirliğiyle karar verildi."
}