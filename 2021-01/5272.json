{
    "Dairesi": "8.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yangın çıkarma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Suça sürüklenen çocuk ..., suça sürüklenen çocuk ... müdafii",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  1-Suça sürüklenen çocuk ... hakkında verilen hükmün temyiz incelemesinde;  Suç tarihi itibarıyle 15 yaşını bitirdiği anlaşılan suça sürüklenen çocuk hakkında hükmedilen cezadan TCK.nın 31/3. maddesi uyarınca indirim yapılması gerektiği halde, suça sürüklenen çocuğun 12-15 yaş grubunda olduğu kabul edilerek aynı Yasanın 31/2. maddesi uyarınca indirim yapılması suretiyle eksik ceza tayini aleyhe temyiz olmadığından bozma nedeni yapılmamıştır.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, suça sürüklenen çocuk müdafiinin, eksik inceleme üzerine karar verildiğine yönelik yerinde görülmeyen temyiz itirazlarının reddiyle hükmün ONANMASINA,  2- Suça sürüklenen çocuk ...hakkında verilen hükmün temyiz incelemesinde;  Suç tarihi itibariyle 12 yaşını doldurup 15 yaşını doldurmayan suça sürüklenen çocuğa yüklenen suçun yasa maddesinde öngörülen cezasının türü ve üst sınırı itibariyle TCK.nın 66/1-e ve 66/2. maddelerinde belirlenen 4 yıllık olağan dava zamanaşımı süresinin, zamanaşımını kesen son usulü işlem olan mahkumiyet hükmünün kurulduğu 20.10.2015 tarihinden temyiz inceleme tarihine kadar gerçekleştiği anlaşılmış ve suça sürüklenen çocuk müdafinin temyiz itirazları bu nedenle yerinde görülmekle sair yönleri incelenmeyen hükmün 5320 sayılı Yasanın 8/1. maddesi gereğince uygulanması gereken1412 sayılı CMUK.nın 321. maddesi uyarınca BOZULMASINA, ancak; yeniden yargılama yapılmasını gerektirmeyen bu hususta anılan Yasanın 322. maddesinin verdiği yetkiye dayanılarak karar verilmesi mümkün olduğundan suça sürüklenen çocuk hakkında açılan kamu davasının gerçekleşen olağan dava zamanaşımı nedeniyle 5237 sayılı TCK.nın 66/1-e, 66/2 ve CMK.nın 223/8. maddeleri uyarınca DÜŞÜRÜLMESİNE, 19.01.2021 gününde oybirliğiyle karar verildi."
}