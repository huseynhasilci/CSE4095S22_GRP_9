{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kamu görevlisine karşı görevinden dolayı hakaret, kasten yaralama, basit tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Bölge Adliye Mahkemesince verilen hükümler temyiz edilmekle; temyiz edenin sıfatı, başvurunun süresi, kararın niteliği ile temyiz sebebine göre, dosya görüşüldü:  1-Sanık hakkında basit tehdit ve kasten yaralama suçlarından verilen mahkumiyet hükümlerine yönelik temyiz isteminin incelenmesinde;  Hükmolunan cezaların miktarı ve türü gözetildiğinde, 5271 sayılı CMK'nın 286/2-a maddesi uyarınca, ilk derece mahkemelerinden verilen beş yıl veya daha az hapis cezaları ile miktarı ne olursa olsun adli para cezalarına ilişkin istinaf başvurusunun esastan reddine dair Bölge Adliye Mahkemesi kararlarının temyizleri mümkün olmadığından, İzmir Bölge Adliye Mahkemesi 12. Ceza Dairesi'nce verilen temyiz isteminin reddine ilişkin 13/12/2019 tarihli, 2018/4174 esas ve 2019/3614 sayılı ek kararda bir isabetsizlik görülmediğinden, bu karara yönelik sanık ... müdafiinin temyiz itirazlarının tebliğnameye uygun olarak, REDDİNE,  2-Sanık hakkında kamu görevlisine karşı görevinden dolayı hakaret suçundan verilen mahkumiyet hükmüne yönelik temyize gelince;  24/10/2019 tarihinde yürürlüğe giren 7188 sayılı Kanun'un 29. maddesi ile değişik CMK'nın 286. maddesi gereğince, hükmün temyiz edilebilir hale geldiği anlaşılmakla dosya görüşüldü:  Sanığın kamu görevlisine karşı görevinden dolayı hakaret suçundan mahkumiyetine dair verilen Bölge Adliye Mahkemesi kararına yönelik sanık müdafiinin temyizinin; müşteki ile tanığın beyanlarının çelişkili olduğu, sonuç cezanın fahiş olduğu ve beraat kararı verilmesi gerektiğine yönelik olduğu, ancak kurulan hükümde bozmayı gerektirecek bir hukuka aykırılık bulunmadığından, İzmir Bölge Adliye Mahkemesi 12. Ceza Dairesi'nin kararı hukuka uygun bulunmakla, sanık ... müdafiinin temyiz istemi yerinde görülmediğinden, İzmir Bölge Adliye Mahkemesi 12. Ceza Dairesi’nin kararına yönelik temyiz isteminin, tebliğnameye uygun olarak, CMK'nın 302/1. maddesi uyarınca ESASTAN REDDİNE,  28/02/2019 tarihinde yürürlüğe giren 7165 sayılı Kanun’un 8. maddesi ile değişik 5271 sayılı CMK’nın 304/1. maddesi gereğince \"dosyanın İzmir 34. Asliye Ceza Mahkemesi'ne, kararın bir örneğinin ise İzmir Bölge Adliye Mahkemesi 12. Ceza Dairesi'ne gönderilmek üzere\" Yargıtay Cumhuriyet Başsavcılığı'na TEVDİİNE, 25/01/2021 tarihinde oy birliğiyle karar verildi."
}