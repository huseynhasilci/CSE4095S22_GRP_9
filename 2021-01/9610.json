{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Sanık ... hakkında tehdit ve hakaret suçundan kurulan hükmün incelenmesinde:  Oluş ve dosya kapsamına göre; Tekirdağ Cumhuriyet Başsavcılığının 08/12/2009 tarih 2009/3434 esas sayılı iddianamesi ile \"Sanık ...'in Müşteki ...'dan dosya içinde bulunan faturalardan da anlaşılacağı üzere alacağının olduğunu, bu alacağını istemiş olmasına rağmen tahsil edemediğini, 01.09.2009 tarihinde saat 01.30 sıralarında müştekinin bulunmuş olduğu İstanbul yolu üzerinde ...Yağ fabrikası mevkiinde bulunan No:30 sayılı öğrenci evine giderek üzerinde bulunan ekmek bıçağını çıkartarak müştekinin ibraz etmiş olduğu poğaçalara vurarak bunlar haram, ibne, g.t, senin ananı avradını sinkaf ederim, senin kafanı kopartırım diyerek müştekinin üzerine yürüyüp bıçağı rastgele salladığını, sanık ...’in ise savunmasında; müştekide olan alacağını tahsil edemediğini, 1999 yılından itibaren 1 tirilyonluk mal verdiğini, 116.000 TL alabildiğini, olay günü alkol alıp giderken ... ile karşılaştığını, yanında bir bayan olduğunu, alacağının ne olacağını sorduğunda bayanın...'i bir eve çıkardığını, kendisinin de aracına gidip bıçağını aldığı sırada jandarmaların geldiğini ifade ettiğini, böylece sanığın üzerine atılı suçları işlediğini belirterek, TCK'nın 150 maddesi delaletiyle; TCK'nın 106/2.a, 53/1-2, 125/1, 53/1-2, 86/2-3.e, 35, 53/1-2, 54. maddeleri gereğince cezalandırılması istemiyle Tekirdağ 3.Asliye Ceza mahkemesinde dava açtığı, TCK'nın 150. maddesinin yağma suçunun daha az ceza gerektiren halinin olduğu bu durumda; kanıtları takdir ve tartışma görevinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerekirken, duruşmaya devamla yazılı şekilde hüküm kurulması,  Bozmayı gerektirmiş, sanık ...’in temyiz itirazları bu itibarla yerinde görülmüş olduğundan,diğer yönleri incelenmeyen hükmün açıklanan nedenle isteme aykırı olarak BOZULMASINA, 5320 sayılı Yasanın 8/1. maddesi aracılığı ile 1412 sayılı CMUK’un 326/son maddesi uyarınca ceza süresi açısından kazanılmış hakkın korunmasına, 21.01.2021 tarihinde oy birliğiyle karar verildi."
}