{
    "Dairesi": "1.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTAL VE TESCİL",
    "Birinci Mahkemesi": "",
    "ictihat": "     Taraflar arasında görülen davada;  Davacılar, mirasbırakanları ...'nın mirasçılardan mal kaçırmak amacı ile muvazaalı olarak 2581 parsel sayılı taşınmazın ifrazı ile oluşan 3843 parsel ile 2025 parsel sayılı taşınmazını davalıya devrettiğini, işlem anında ehliyetinin bulunmadığını ileri sürerek dava konusu taşınmazların tapu kayıtlarının iptali ile miras payları oranında adlarına tesciline karar verilmesini istemişler, aşamada davacılardan ...'in ölümü üzerine mirasçıları davaya dahil olmuşlardır.  Davalı, satışların gerçek olduğunu, taşınmazları alabilecek ekonomik gücünün bulunduğunu, 1970'li yılların başında mirasbırakanın yanına döndüğünü ve mirasbırakanın tüm ihtiyaçlarının kendisi tarafından karşılandığını, terekede 11 parça daha taşınmaz kaldığını belirterek davanın reddini savunmuş, aşamada ölümü üzerine mirasçıları davaya dahil edilmişlerdir.  Mahkemece, ehliyetsizlik iddiasının kanıtlanamadığı ve temliklerin mal kaçırmak amaçlı ve muvazaalı olmadığı gerekçesi ile davanın reddine karar verilmiştir.  Karar, davacılar ve dahili davacılar vekili tarafından süresinde temyiz edilmiş olmakla; Tetkik Hakimi ...'nun raporu okundu, düşüncesi alındı. Dosya incelendi, gereği görüşülüp, düşünüldü.   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davacılar ve dahili davacıların yerinde bulunmayan temyiz itirazlarının reddiyle usul ve yasaya uygun olan hükmün ONANMASINA, aşağıda yazılı 30.10 TL. bakiye onama harcının temyiz eden davacılar ve dahili davacılardan alınmasına, 20/01/2021 tarihinde oybirliğiyle karar verildi."
}