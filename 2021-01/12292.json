{
    "Dairesi": "3.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m. 53, 64, 86, 87)  Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Sanık ... hakkında katılanlar ... ile ...’e yönelik hakaret suçundan açılan kamu davaları ile ilgili bir hüküm kurulmamış ise de, zamanaşımı süresince hüküm kurulması mümkün görülmüştür.  1) Sanık ...'in katılanlar A., M.. ve M.'ya karşı hakaret, katılanlar M. ve A.’e karşı kasten yaralama suçlarından verilen mahkumiyet hükümleri ile, sanık ...’in katılanlar M.. ve M.’ya karşı hakaret, katılanlar M.. ve M.’ya karşı kasten yaralama suçlarından verilen beraat hükümleri ile, sanık ...'nın katılanlar ... ve B.'a karşı hakaret, katılan ... A..’ye karşı kasten yaralama suçlarından verilen beraat hükümleri ve yine sanık ...'nın katılanlar ...ve B.'a karşı hakaret suçlarından verilen beraat hükümlerine yönelik temyiz taleplerinin incelenmesinde;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre katılanlar vekillerinin temyiz sebeplerinin reddiyle hükümlerin istem gibi ONANMASINA,  2) Sanık ... hakkında katılan ...’ye karşı kasten yaralama suçundan verilen mahkumiyet hükmüne yönelik temyiz talebinin incelenmesinde;  Uyap'tan alınan güncel nüfus kayıt örneğine göre, sanığın mahkemenin hüküm tarihinden sonra temyiz inceleme tarihinden önce 24.06.2018 tarihinde öldüğü anlaşıldığından, sanık hakkında açılan kamu davasının 5237 sayılı TCK’nin 64/1. maddesi gereğince düşürülmesine karar verilmesinde zorunluluk bulunması,  Bozmayı gerektirmiş, sanık ... müdafii ile katılan ... vekilinin temyiz sebepleri bu itibarla yerinde görülmüş olduğundan hükmün bu nedenle, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA,  3) Sanık ...’nın katılan ...’e karşı kasten yaralama suçundan verilen mahkumiyet hükmüne yönelik temyiz talebinin incelenmesinde;  a) Katılan ...'in yaralanmasına ilişkin olarak Konya Adli Tıp Şube Müdürlüğünün 03.12.2015 tarihli adli raporda; “yaralanmasının yüzde sabit iz niteliğinde olduğu” tespiti yapılmasına rağmen, Selçuk Üniversitesi Tıp Fakültesi Adli Tıp Polikliniğince düzenlenen 06.06.2016 tarihli adli raporda ise, “yaralanmasının yüzde sabit niteliğinde olmadığının” belirtildiği, mahkemece yapılan gözlem sonucunun ise 02.06.2016 tarihli duruşma tutanağına; “...'in sol yüz elmacık üstünde dikdörtgene benzer şekilde izin yaklaşık 2 metreden çok net görüldüğü 5 metreden dahi gözlem yapıldığı, bu izin yüzünde görüldüğü gözlemlendi.” şeklinde geçirildiği, bu haliyle mahkemenin gözlemi ve alınan raporların kendi aralarında çelişkiler bulunduğu anlaşıldığından, katılanın yüzünde sabit iz oluşup oluşmadığı, elindeki kısıtlılık nedeniyle duyularından veya organlarından birinin işlevinin sürekli zayıflaması ya da yitirilmesi niteliğinde yaralanması bulunup bulunmadığı ve 5237 sayılı TCK’nin 86 ve 87. maddelerindeki ölçütlere göre yaralanmasının niteliği konusunda duraksamaya yer vermeyecek şekilde adli raporu alınması bakımından, müştekinin tüm tedavi evrakları, kesin ve geçici raporlarıyla birlikte Adli Tıp Kurumu ilgili ihtisas dairesine gönderilerek buradan aldırılacak raporun sonucuna göre sanıkların hukuki durumunun değerlendirilmesi gerekirken, eksik incelemeyle yazılı şekilde hüküm kurulması,  b) Kabule göre, Anayasa Mahkemesinin 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarih ve 2014/140 Esas - 2015/85 Karar sayılı kararı ile 5237 sayılı TCK'nin 53. maddesindeki bazı hükümlerin iptal edilmesi nedeniyle, hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanık ... müdafii ile katılan ... vekilinin temyiz sebepleri bu itibarla yerinde görülmüş olduğundan hükmün bu nedenlerle, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 25.01.2021 gününde oy birliği ile karar verildi. (¤¤)  "
}