{
    "Dairesi": "9.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Görevi kötüye kullanma, 1163 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : İcrai davranışla görevi kötüye kullanma suçundan mahkumiyet, 1163 sayılı Kanuna aykırılık suçundan hükmün açıklanmasının geri bırakılması    Dosya incelendi;  Sanıklar hakkında 1163 sayılı Kanuna muhalefet suçundan verilen hükmün açıklanmasının geri bırakılmasına dair kararların, CMK'nın 231/12. maddesi karşısında itiraza tabi olup temyizi mümkün bulunmadığından, aynı Kanunun 264. maddesi hükmü de gözetilerek temyiz dilekçelerinin bu kararlar yönünden itiraz mahiyetinde kabulü ile merciince değerlendirilip bir karar verilmiş olması da göz önüne alınarak dosyanın incelenmeksizin mahalline İADESİNE,  İncelemenin sanık ...'in hakkında görevi kötüye kullanma suçundan kurulan mahkumiyet hükmüne, sanık ... müdafiinin müvekkili hakkında görevi kötüye kullanma suçundan kurulan mahkumiyet hükmüne, katılanlar ... vekilinin ise sanıklar hakkında görevi kötüye kullanma suçundan kurulan mahkumiyet hükümlerine yönelik temyiz itirazlarıyla sınırlı olarak yapılmasına karar verildikten sonra gereği düşünüldü:  Suç tarihlerinde S.S. ... Yapı Kooperatifi Huzur Sitesi yöneticisi olan sanıkların, 634 sayılı Kat Mülkiyeti Yasasında site yöneticilerinin kamu görevlisi gibi cezalandırılacakları konusunda açıklayıcı ve düzenleyici bir hüküm bulunmadığından zimmet veya görevi kötüye kullanma suçunun faili olamayacakları, ancak iddianame anlatımında yer alan, sitenin defter, makbuz, fatura ve diğer belgeleri üzerinden yapılan incelemede, A6/10-29 aralığındaki makbuzlar karşılığı ödenen paraların işletme defterleri kayıtlarına alınmadığı, 01/07/2009-31/12/2009 ile 01/01/2010-31/12/2010 tarihleri arasında 1.550,00 TL'lik, 01/01/2011-31/12/2011 tarihleri arasında ise 1.800,00 TL'lik aidatların kayıtlara alınmadığı şeklindeki isnatların sübutu halinde 5237 sayılı Türk Ceza Kanununun 155/2. maddesinde düzenlenen hizmet nedeniyle güveni kötüye kullanma suçunu oluşturabileceği, sanıklara isnat olunan diğer eylemlerin de hukuki ve fiili bağlantı nedeniyle birlikte değerlendirilmesi gerektiği anlaşılmakla, davaya bakmanın, delilleri takdir ve tartışmanın 5235 sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun 11. maddesi uyarınca Asliye Ceza Mahkemesinin  görevi kapsamında bulunduğu gözetilerek görevsizlik kararı verilmesi yerine, yargılamaya devamla yazılı şekilde hükümler kurulması,  Kanuna aykırı, sanık ...'in ve sanık ... müdafii ile katılanlar ... vekilinin temyiz itirazları bu itibarla yerinde görülmüş olduğundan esası incelenmeyen hükümlerin 5320 sayılı Yasanın 8/1. maddesi de gözetilerek 1412 sayılı Ceza Muhakemeleri Usülü Kanununun 321. maddesi uyarınca BOZULMASINA, 26/01/2021tarihinde oy birliğiyle karar verildi."
}