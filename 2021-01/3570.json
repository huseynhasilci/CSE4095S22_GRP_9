{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar ..., ... ve ... hakkında CMK'nın 223/2-a maddesi gereğince ayrı ayrı beraat  Sanık ... hakkında CMK'nın 223/2-e maddesi gereğince ayrı ayrı beraat    Nitelikli dolandırıcılık ve özel belgede sahtecilik suçlarından sanıkların beraatine ilişkin hükümler katılan vekili ve O yer Cumhuriyet savcısı tarafından temyiz edilmekle, dosya incelenerek gereği düşüldü;  Sanık ...'ın katılan ....'de görevli olduğu, sanık ... ile birbirlerini tanıdıkları, sanık ...'in kendisine getirdiği sanıklar Vedat ve Osman adına kredi başvurusu aldığı, başvuru dosyasına 1.800,00-TL maaş alındığı bilgisini içeren belge sunulduğu, 7.500,00-TL kredi verildiği, paranın talimat ile sanık ...'e ödendiği, kredi borçlarının ödenmediği, sanıkların iştirak iradesi içerisindeki hileli hareketleriyle haksız menfaat temin ettikleri ve belgede sahtecilikte bulundukları iddia edilen somut olayda;  1-Sanıklar ..., ... ve ... hakkında nitelikli dolandırıcılık ve özel belgede sahtecilik suçlarından verilen beraat hükümlerine yönelik yapılan temyiz başvurusunun incelenmesinde;  Sanık savunmaları ile diğer deliller ve tüm dosya kapsamına göre sanıklar hakkında iştirak haline yönelik delil bulunmadığı, bu nedenle atılı nitelikli dolandırıcılık ve özel belgede suçlarına ilişkin eylemlerin sabit olmadığı, bu nedenle sanıkların beraatine dair mahkemenin hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekili ve O yer Cumhuriyet savcısının, delillerin takdirinde hataya düşüldüğü, sanıkların beraati yerine mahkumiyetine hükmedilmesi gerektiğine yönelik yerinde görülmeyen temyiz itirazlarının reddiyle, hükümlerin ONANMASINA,  2-Sanık ... hakkında nitelikli dolandırıcılık ve özel belgede sahtecilik suçlarından verilen beraat hükümlerine yönelik yapılan temyiz başvurusunun incelenmesinde;  Sanığın, sahte belge ile kredi başvurusunda bulunulması olayını tertip ederek, adına başvuruda bulunulup Osman Öztük'e kullandırılan kredi miktarının yazılı talimat ile kendisine verildiğinin anlaşılması karşısında, sanığın atılı nitelikli dolandırıcılık ve özel belgede sahtecilik suçlarından mahkumiyeti yerine, delillerin takdirinde hataya düşülerek yazılı şekilde beraatine hükmedilmesi,  Bozmayı gerektirmiş, katılan vekili ve O yer Cumhuriyet savcısının temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 19/01/2021 tarihinde oybirliğiyle karar verildi."
}