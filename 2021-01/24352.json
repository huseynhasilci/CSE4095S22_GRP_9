{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK' nun 167/1-b ve CMK 223/4-b. maddeleri uyarınca ceza verilmesine yer olmadığı    Hizmet nedeniyle güveni kötüye kullanma suçundan sanığın beraatine ilişkin hüküm katılanlar vekili tarafından temyiz edilmekle, dosya incelenerek gereği düşünüldü;  Sanığın, mahkeme kararı ile babası olan kısıtlı ....'na vasi olarak atanıp 05.03.2013 – 21.08.2013 tarihleri arasında görev yaptığı, söz konusu mahkeme kararına tebliğ ile vakıf olan sanığın henüz bankalara kısıtlayıcı şerhlerin yazılmamasını fırsat bilerek .... Ziraat Bankası nezdinde bulunan 0212/37449330-517 numaralı hesaptan 998,27 TL, 0212/37449330-516 numaralı hesaptan 5.960,00 TL ve 0212/37449330-518 numaralı hesaptan ise 1.599,74 USD çekerek kısıtlıya ait hesapları sıfırladığı, malvarlığının yönetimiyle ilgili tuttuğu defterde de bu paraların gelir olarak gösterilmediği gibi nereye harcandığı konusunda açıklayıcı ve tatmin edici bilgi ve belgelerin de bulunmadığı, dolayısıyla sanığın vesayet altındaki kısıtlının malvarlığını iyi bir yönetici gibi özenle yönetmediği, menfaatini korumadığı, yine sanığa vesayet makamı tarafından bir ücret ödenmesine karar verilmemesine rağmen, yönetimin gerektirdiği emek, yönetilenin malvarlığının gelir durumu birlikte değerlendirildiğinde, sanığın bu kıstasların üzerinde ve kısıtlının malvarlığını oldukça zarara sokacak tarzda maddi menfaatler temin ettiği ve bu şekilde görevini kötüye kullanarak atılı suçu işlediğinin iddia edildiği olayda; sanık savunması, katılan beyanı ve tüm dosya kapsamına göre; eylemlerin sanığın vasi olduğu dönemlere ilişkin kısımları kapsadığı ayrıca ölenin, sanığın öz babası olduğu, bu kapsamda somut olayda şahsi cezasızlık hali bulunduğu gerekçesiyle sanık hakkında ceza verilmesine yer olmadığına hükmeden mahkemenin kabulünde bir isabetsizlik görülmemiştir.  Yapılan yargılamaya, mahkemenin soruşturma sonunda oluşan inanç ve takdirine, hükmün gerekçesine göre, katılan vekilinin eksik incelemeye ve sanığın suçu işlediğinin sabit olduğuna ilişkin ve yerinde görülmeyen temyiz itirazlarının reddiyle usul ve kanuna uygun olan hükmün ONANMASINA, 13.01.2021 tarihinde oybirliğiyle karar verildi. Başkan"
}