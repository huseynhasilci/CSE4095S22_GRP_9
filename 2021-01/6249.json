{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 1608 sayılı Umuru Belediyeye Müteallik Ahkamı Cezaiye Hakkında 16 Nisan 1340 Tarih ve 486 Numaralı Kanunun Bazı Maddelerini Muaddil Kanunu’na aykırı davranmak eyleminden dolayı kabahatli ... hakkında, Muğla Büyükşehir Belediye Başkanlığının 19/01/2017 tarihli ve 2017/219 sayılı, 26/01/2017 tarihli ve 2017/314 sayılı encümen kararları ile uygulanan 227,00 (iki kez) Türk lirası idarî para cezasına yönelik itirazın kabulüne ve idarî para cezalarının kaldırılmasına dair Marmaris Sulh Ceza Hâkimliğinin 27/07/2017 tarihli ve 2017/231 değişik iş sayılı kararı aleyhine Adalet Bakanlığının 16/09/2019 gün ve 9880 sayılı kanun yararına bozma istemini içeren yazısı ekinde bulunan dava dosyası Yargıtay Cumhuriyet Başsavcılığının 01/10/2019 gün ve KYB-2019-93076 sayılı ihbarnamesi ile daireye verilmekle okundu.  Anılan ihbarnamede;  Benzer bir olay sebebiyle Yargıtay 7. Ceza Dairesinin 27/11/2014 tarihli ve 2014/22963 esas, 2014/19969 karar sayılı ilamında “idari para cezası karar tutanağının resmi evrak niteliğinde bulunduğu ve aksi ispat edilinceye kadar geçerli olduğu, ispat kuvveti bakımından başkaca bir delille (kamera kaydı gibi) desteklenmesinin gerekmediği, bu yönde mevzuatımızda bir hüküm bulunmadığı” şeklinde belirtildiği üzere, kabahatli hakkında uygulanan idarî para cezalarına ilişkin encümen kararlarına esas 11/01/2017 tarihli ve 4532 sayılı tespit tutanağı ile 19/01/2017 tarihli ve 4538 sayılı tespit tutanağının aksi sabit oluncaya kadar geçerli resmi evrak niteliğinde olduğu ve tutanakların düzenlenmesi için geçerli dayanak belgelerine ihtiyaç bulunmadığı gözetilmeden, muterizin eylemine dair, anılan tutanaklar dışında görüntü kaydının bulunmadığı gerekçesiyle başvurunun kabulüne karar verilmesinde isabet görülmediği gerekçesiyle 5271 Sayılı Ceza Muhakemesi Kanunu’nun 309.maddesi uyarınca anılan kararın kanun yararına bozulması isteminde bulunulmakla, gereği görüşülüp düşünüldü;  Yargıtay Cumhuriyet Başsavcılığı'nın kanun yararına bozma istemine dayanan ihbarname içeriği yerinde görüldüğünden Marmaris Sulh Ceza Hâkimliğinin 27/07/2017 tarihli ve 2017/231 değişik iş sayılı kararının CMK'nın 309/4-c maddesi uyarınca aleyhe tesir etmemek ve yeniden yargılamayı gerektirmemek üzere kanun yararına BOZULMASINA, 20/01/2021 tarihinde oy birliğiyle karar verildi."
}