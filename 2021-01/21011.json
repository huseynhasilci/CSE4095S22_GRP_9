{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık hakkında hizmet nedeniyle güveni kötüye kullanma suçundan; TCK'nın 155/2, 43, 62, 52/2 ve 51.maddeleri gereğince erteli mahkumiyet, Özel belgede sahtecilik suçundan; TCK'nın 207/1, 43, 62 ve 51. maddeleri gereğince erteli mahkumiyet      Hizmet nedeniyle güveni kötüye kullanma ve özel belgede sahtecilik suçlarından sanığın mahkumiyetine ilişkin hükümler, katılan vekili ile sanık müdafii tarafından temyiz edilmekle, dosya incelenerek gereği düşünüldü;  Sanığın, acentelik yetkisi sona erdikten sonra sahte olarak düzenlediği iddia edilen poliçelerle ilgili olarak, sigorta ettirenlerin mağduriyeti nedeniyle, dolandırıcılık suçundan açılmış bir dava ve verilmiş bir hüküm bulunmadığı, zamanaşımı süresi içerisinde bu konuda her zaman dava açılıp hüküm kurulabileceği değerlendirilerek yapılan incelemede;  Katılan şirketin İstanbul'da sigortacılık alanında faaliyet gösterdiği, sanığın 2005 yılından itibaren katılan şirket adına sigorta aracılık hizmetlerini yaptığı, sanık hakkında olumsuz istihbarat nedeniyle katılan tarafından 21/02/2011 tarihinde acentelik sözleşmesinin feshedildiği, sanığın yetkili olduğu tarihler arasında tahsil ettiği sigorta bedellerini katılan şirkete aktarmadığı ve katılan şirket adına sigorta aracılık görevinin 21/02/2011 tarihinde feshedilmesine rağmen bu tarihten sonra da sigorta işlemleri yaptığı, bu şekilde üzerine atılı hizmet nedeniyle güveni kötüye kullanma ve özel belgede sahtecilik suçlarını işlediği iddia olunan somut olayda;  1-Sanık hakkında özel belgede sahtecilik suçundan kurulan mahkumiyet hükmüne yönelik temyiz itirazlarının incelenmesinde;  Sanık savunması, katılan beyanı, bilirkişi raporu ve tüm dosya kapsamına göre; sanığın üzerine atılı özel belgede sahtecilik eyleminin sabit olduğu gerekçesine dayanan mahkemenin kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafiinin, eksik incelemeye, suçun unsurlarının oluşmadığına, sanık ile katılan arasındaki ilişkinin hukuki ihtilaf mahiyetinde olduğuna, sanığın beraatine karar verilmesi gerektiğine ilişkin ve yerinde görülmeyen sair temyiz itirazlarının reddiyle, hükmün ONANMASINA,  2-Sanık hakkında hizmet nedeniyle güveni kötüye kullanma suçundan kurulan mahkumiyet hükmüne yönelik temyiz itirazlarının incelenmesinde;  Sanığa yüklenen ve mağduru farklı olan 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Bozmayı gerektirmiş, katılan vekili ile sanık müdafiinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA, 28.01.2021 tarihinde oybirliğiyle karar verildi."
}