{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : ... 1. Ağır Ceza Mahkemesinin 12/06/2018 tarih ve 2017/372 - 2018/168 sayılı kararıyla sanığın TCK'nin 81/1, 35, 62, 53, 63. maddeleri uyarınca 11 yıl 8 ay hapis cezası ile cezalandırılmasına ilişkin hükme yönelik istinaf başvurusun esastan reddine dair.    TÜRK MİLLETİ ADINA    Sanık ... müdafinin duruşmalı inceleme isteminin REDDİYLE, takdiren incelemenin dosya üzerinden yapılmasına karar verilmekle,  Sanık ... hakkında, katılan ...'e yönelik kasten öldürme suçundan verilen ... Bölge Adliye Mahkemesi 2. Ceza Dairesinin 20.11.2019 tarih 2018/2680 Esas 2019/2346 Karar sayılı kararında bozma nedeni dışında bir isabetsizlik görülmemiş olduğundan, sanık müdafinin kast yokluğuna, sanık hakkında meşru müdafaa veya haksız tahrik hükümlerinin uygulanması gerektiğine, katılan vekilinin ise; vasfa, sanık hakkında takdiri indirim hükümlerinin uygulanmaması gerektiğine ilişkin yerinde görülmeyen temyiz itirazlarının REDDİNE,  Ancak;  Oluşa ve dosya kapsamına göre; katılan mağdura karşı borcu olan sanığın, borcu olmadığı yönünde açtığı hukuk davalarını kaybetmesi üzerine, katılanın iş yerine gelerek 9 mm çapındaki ruhsatsız tabancası ile katılana ateş ettiği, akabinde  olaya ve yaralanan katılana müdahale için gelen kolluk ve sağlık ekibini elinde bulunan silahla \"yaklaşmayın\" diyerek engellediği, olay neticesinde katılanın hayati tehlikeye, sol böbrek, dalak ve pankreasın bir kısmı olmak üzere çoklu organ kaybına ve 3. derecede kemik kırığına neden olacak şekilde yaralandığı, katılanın bu yaralanma nedeniyle 2,5 ay hastanede yatarak tedavi gördüğü olayda,  Suçun işleniş şekli, bu bağlamda sanığın ortaya koyduğu kastının yoğunluğu, katılanda meydana gelen yaralanmaların niteliği, meydana gelen tehlike ve zarar birlikte dikkate alınıp, Bölge Adliye Mahkemesi tarafından duruşma açılmak suretiyle, teşebbüs nedeniyle 9 yıldan 15 yıla kadar hapis cezası öngören TCK'nin 35. maddesinin uygulanması sırasında üst sınırdan ceza belirlenmesi gerekirken, istinaf başvurusunun esastan reddine karar verilmesi,  Bozmayı gerektirmiş olup, katılan vekilin temyiz itirazları bu itibarla yerinde görüldüğünden hükmün tebliğnamedeki düşünceye aykırı olarak BOZULMASINA, aynı Kanunun 304/2-a maddesi uyarınca dosyanın ... 1. Ağır Ceza Mahkemesine, Yargıtay ilamının bir örneğinin ... Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 13/01/2021gününde oy birliği ile karar verildi."
}