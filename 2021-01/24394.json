{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 155/2, 62, 50/1-a ve 52/2. maddeleri gereğince mahkumiyet      Sanığın hizmet nedeniyle güveni kötüye kullanma suçundan mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Sanığa atılı güveni kötüye kullanma suçunun 6763 sayılı Kanun’un 34. maddesi ile değişik 5271 sayılı CMK.nın 253. ve 254. madde fıkraları gereğince uzlaşma kapsamında olması nedeniyle, dosyanın uzlaşma bürosuna tevdii edildiği ancak; uzlaşmanın sağlanamadığı belirlenerek yapılan incelemede;  Sanığın, katılana ait işyerini kiraladığı, işyerinde bulunan kıyma makinesinin de sanığa sözleşme sonunda geri verilmek üzere teslim edildiği, kira süresi bitiminde sanığın iş yerini boşaltırken kendisine teslim edilen kıyma makinesini iade etmediği iddia edilen olayda;  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın sair temyiz itirazlarının reddine; ancak,  1- Suça konu kıyma makinesinin, TCK'nın 155/2. maddesinde tanımlanan mahiyette bir hizmet veya meslek dolayısıyla sanığa tevdii ve teslim edilmemiş olması sebebiyle, sanığın suça konu eşyayı iade etmemesi şeklinde sübut bulan eyleminin, TCK'nın 155/1. maddesinde düzenlenen güveni kötüye kullanma suçunu oluşturduğu gözetilmeden, suç vasfının tayininde yanılgıya düşülmek suretiyle, aynı kanunun 155/2. maddesinde düzenlenen hizmet nedeniyle güveni kötüye kullanma suçundan yazılı şekilde hüküm kurulması,  2- 5237 sayılı TCK’da ''cezaların içtimaı'' yönünde bir düzenlemeye yer verilmemesi karşısında, sanık hakkında hapis cezasından çevrilerek hükmolunan adli para cezası ile doğrudan tayin olunan adli para cezalarının içtima edilerek sonuç cezanın 6.080TL olarak belirlenmesi suretiyle, infazda karışıklığa sebep olacak şekilde hüküm kurulması,  Kanuna aykırı olup, sanığın temyiz itirazları bu itibarla yerinde görülmüş olduğundan, hükmün bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, 13/01/2021 tarihinde oy birliğiyle karar verildi."
}