{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "22",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle;” Mahkemece yapılan araştırma ve incelemenin hükme yeterli olmadığı, hükme esas alınan ziraat ve jeolog bilirkişilerce düzenlenen raporda yer alan imar ve ihyanın 3-4 yıl önce tamamlandığına ilişkin bilgiler ile keşif sırasında dinlenen mahalli ve tespit bilirkişileri beyanlarının birbiri ile çeliştiği, ayrıca dosya içerinde bulunan orman ve fen bilirkişilerince düzenlenen raporlarda, 1990 yılı memleket haritasında dava konusu taşınmazların açıklık alan olarak göründükleri belirtilmiş olup, bu durumunda mahalli ve tespit bilirkişilerinin beyanlarını destekler nitelikte olduğu belirtilerek, komşu parsellerin tesbit tutanakları ve krokileri ile varsa tesbitlerine esas alınan tapu ve vergi kayıtları ile en eski tarihli ve dava tarihine en yakın zamanda düzenlenmiş hava fotoğrafları ve memleket haritalarının getirtilmesi; daha önce keşfe katılmamış ziraat fakültelerinin toprak bölümünden mezun olan üç ziraat mühendisi, bir harita ve kadastro (jeodezi ve fotogrametri) mühendisinden oluşturulacak bilirkişi kurulunun katılımıyla mahallinde yeniden keşif yapılarak bu belgelerin uygulanması ve davalı yararına kazandırıcı zamanaşımı zilyetliği yolu ile taşınmaz edinme koşullarının oluşup oluşmadığı değerlendirilerek sonucuna göre bir karar verilmesi” gereğine değinilmiştir. Mahkemece, bozma ilamına uyularak yapılan yargılama sonunda, davanın ... Köyü 153 ada 3 parsel sayılı taşınmaz yönünden kabulüne ve 153 ada 3 parsel sayılı taşınmazın kadastro tespitinin iptali ile taşınmazın tamamının tarla vasfıyla Hazine adına tapuya kayıt ve tesciline, ... Mahallesi 153 ada 1 parsel sayılı taşınmaz yönünden davanın reddine, taşınmazın tespit gibi ... adına limon bahçesi vasfıyla tapuya kayıt ve tesciline karar verilmiş; hüküm, davacı Hazine vekili ve davalı vekili tarafından temyiz edilmiştir  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, aşağıda yazılı bakiye temyiz karar harcının temyiz eden davalıdan alınmasına,  yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 22.01.2021 gününde oybirliğiyle karar verildi."
}