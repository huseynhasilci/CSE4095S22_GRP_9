{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi uyarınca beraat    Hizmet nedeniyle güveni kötüye kullanma suçundan sanık hakkında verilen beraat hükmü, katılan vekili tarafından esasa yönelik; sanık müdafisi tarafından vekalet ücreti ile sınırlı olarak temyiz edilmekle, dosya incelendi, gereği düşünüldü;  Sanığın katılan şirkette satış temsilcisi olduğu ve müşterilerden para tahsil yetkisine sahip bulunduğu, bu kapsamda aldığı paralardan bir kısmını şirketin kasasına aktarmak yerine uhdesinde tutarak söz konusu suçu işlediği iddia edilen olayda,  1-Sanık müdafisinin temyiz talebinin incelenmesinde;  Sanık hakkında 23/02/2017 tarihinde yokluğunda verilen hükmün usule uygun şekilde 17/03/2017 tarihinde sanık müdafisine tebliğ edilmiş olmasına rağmen 1412 sayılı CMUK'nın 310/1 maddesinde belirlenen bir haftalık süre geçtikten sonra sanık müdafisinin 27/03/2017 tarihinde temyiz ettiği anlaşılmakla, vaki temyiz isteminin 5320 sayılı Kanunun 8/1. maddesi gereğince uygulanması gereken 1412 sayılı CMUK'nın 317. maddesi uyarınca REDDİNE,  2-Katılan vekilinin temyiz talebinin incelenmesinde;  Sanık savunmaları, katılan beyanları, tanık anlatımları, bilirkişi raporu ve tüm dosya kapsamına göre, sanığın üzerine atılı suçu işlediğine dair mahkumiyetine yeter, her türlü şüpheden uzak, kesin ve inandırıcı delil bulunmadığı gerekçesine dayanan mahkemenin beraat hükmünde isabetsizlik görülmemiştir.  Bozmaya uyularak yapılan yargılama sonunda, sanığa atılı suçun işlendiğinin sabit olmadığı gerekçe gösterilerek mahkemece kabul ve takdir kılınmış olduğundan, katılan vekilinin suçun sübut bulduğuna yönelik temyiz itirazlarının reddiyle, hükmün ONANMASINA, 28/01/2021 tarihinde oybirliğiyle karar verildi."
}