{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Defter ve belge gizleme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    ... tarafından sanığın yetkilisi olduğu ... Yapı İnş. Ltd. Şti’ne ait ticari defter ve belgeleri ibraz etmesi için gönderilen yazının 26.03.2013 tarihinde tebliğ edilmesine karşın gerekli belgeleri ibraz etmemesi iddiasıyla açılan kamu davasında; sanığın suça konu tebligatın kendisine yapılmadığına dair savunması üzerine mahkeme huzurunda alınan imza örnekleri üzerinde İstanbul Kriminal Polis Laboratuvarınca yapılan inceleme sonucunda 24.07.2014 tarihli rapor ile “şahsın mevcut mukayese imzaları arasında kaligrafik ve grafolojik özellikler yönünden ilgi ve irtibat tespit edilememiştir” şeklinde görüş bildirmesine karşın, dosya içerisinde bulunan ve İstanbul Cumhuriyet Başsavcılığınca alınan 05.08.2013 tarihli ifade tutanağındaki sanık imzasının farklı olduğu, sanığın suç tarihlerinde ve daha öncesinde belediye, nüfus idaresi, banka, noter ve benzeri kurumlara verdiği imza örnekleri getirtilerek imza incelemesi yaptırılması gerekirken mahkeme huzurunda alınan imza örnekleri ile yetinilerek yetersiz şekilde düzenlenen rapor doğrultusunda hüküm kurulması hatalı ise de; 213 sayılı Yasanın 139. maddesinde yazılı istisnalardan birinin bulunmaması halinde vergi incelemesinin mükellefin iş yerinde yapılması gerektiği, tebligat tarihinde sanığın iş yerinin kapalı olduğuna ya da iş yerinin müsait olmadığına dair bir tespit bulunmadığı ve de kayden faal olduğunun bildirilmesi karşısında, atılı suçun unsurları oluşmadığından sonucu itibariyle doğru olan beraat hükmünün ONANMASINA, 27.01.2021 tarihinde oybirliği ile karar verildi."
}