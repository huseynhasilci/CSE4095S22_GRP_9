{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Organ ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 91/3-1, 35, 58/6. maddeleri gereğince mahkumiyet    Organ ticareti yapma suçundan sanığın mahkumiyetine ilişkin hüküm sanık müdafii ile mahalli Cumhuriyet savcısı tarafından temyiz edilmekle dosya incelenerek gereği düşünüldü:  Sanık ve temyize gelmeyen sanıkların savunmaları ile tüm dosya kapsamına göre; temyize gelmeyen sanık ...’ün böbrek hastası olması sebebiyle organ arayışında iken, sanık ... ile görüştükleri, 30.000- TL bedelle böbrek nakli hususunda anlaştıkları, sanık ...’nin sanık ...'e 7.750 TL'yi önden verdiği, sanığın ... ...'in ayarladığı verici olan temyize gelmeyen sanık ...’dan böbrek almak suretiyle organ naklini gerçekleştirmek için ön adım olan kan tahlillerinin yapıldığı ancak sonuçlar alınmadan kolluk tarafından yapılan istihbarat çalışmaları neticesinde yakalandıkları, bu nedenle organ naklinin gerçekleşemediği anlaşılmakla;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafinin, cezalandırmaya yeterli kesin ve somut bir delilin bulunmadığına, mahalli Cumhuriyet savcısının sair temyiz itirazlarının reddine, ancak;  1-Olaya konu ticareti yapılan böbreğin organ vasfını taşımasına rağmen TCK’nın 91/1- 1. cümlesi gereğince sanık hakkında hüküm kurulması gerekirken, sanığın ticaretini yapıtığı böbreğin vasfının doku olarak kabulü ile sanık hakkında TCK’nın 91/1-2. cümlesi gereğince hüküm kurulmak suretiyle eksik cezaya hükmedilmesi,  2-Organ veya doku ticareti yapılmasının suç olarak tanımlandığı TCK'nın 91/3. maddesinin gerekçesinde de belirtildiği üzere, burada önemli olan hususun organ veya dokunun para veya sair bir maddi menfaat karşılığında tedavüle tabi tutulması olup, suçun oluşması için ödemenin ne zaman yapıldığının ya da yapılıp yapılmadığının öneminin olmaması, hatta organ veya dokunun alınmasına dahi gerek bulunmaması karşısında, somut olayda yasa maddesinde öngörülen suçun tamamlandığı anlaşılmakla sanığa tayin edilen cezadan TCK'nın 35/2. maddesi gereğince indirim yapılmak suretiyle eksik cezaya hükmedilmesi,  Kabule göre de;  1-Ceza tayin edilirken TCK'nın 35. maddesi uyarınca indirim yapılırken 1 yıl hapis yerine 12 ay hapis cezasına hükmedilmesi,  2-Sanık hakkında hapis cezasına ilişkin mahkumiyet kararı verildiği halde TCK'nın 53/1. maddesindeki hak yoksuksunluklarına karar verilmemesi,  Kanuna aykırı olup, mahalli Cumhuriyet savcısının ve sanık müdafinin temyiz itirazları bu itibarla yerinde görüldüğünden, hükmün bu sebeplerden dolayı 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA, 27.01.2021 tarihinde oy birliğiyle karar verildi."
}