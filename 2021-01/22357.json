{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "29",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Kadastro sırasında, ... İlçesi ... Köyü çalışma alanında bulunan 144 ada 33 parsel sayılı 6.971,98 metrekare yüzölçümündeki taşınmazın tespit tutanağı, taşınmaza birden fazla tapu kaydının uyduğu gerekçesiyle malik hanesi boş bırakılarak Kadastro Komisyonuna devredilmiş ve Kadastro Komisyonu da aynı kuvvet ve mahiyette üç ayrı tapu kaydı olduğu için taşınmaz malikinin Mahkemece belirlenmesinin uygun olacağı gerekçesiyle 3402 sayılı Yasa’nın 10/son maddesi uyarınca tespit tutanağını re'sen Kadastro Mahkemesine göndermiştir. Mahkemece yapılan yargılama sonunda, çekişmeli ... İli ... İlçesi ... Köyü 144 ada 33 parsel sayılı taşınmazın malik hanesinin ... olarak doldurulmasına karar verilmiş; hüküm, davalı Hazine vekili tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 29.01.2021 gününde oybirliği ile karar verildi."
}