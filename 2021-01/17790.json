{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " İşyeri dokunulmazlığını ihlal etme suçundan suça sürüklenen çocuk ...'ın, 5237 sayılı Türk Ceza Kanunu’nun 116/2, 62 ve 52. maddeleri uyarınca 3.000,00 Türk lirası adlî para cezası ile cezalandırılmasına dair İstanbul Anadolu 1. Çocuk Mahkemesinin 09/02/2016 tarihli ve 2015/635 esas, 2016/71 sayılı kararına karşı, Adalet Bakanlığı'nın 13.10.2020 gün ve 94660652-105-34-12301-2020-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 27.10.2020 gün ve 2020/92256 sayılı ihbarnamesiyle Dairemize gönderildiği,    MEZKUR İHBARNAMEDE;    Dosya kapsamına göre, kayden 09/07/1996 doğumlu olup, suçun işlendiği 26/05/2012 tarihinde 15-18 yaş grubu aralığında olduğu anlaşılan suça sürüklenen çocuk hakkında tayin olunan cezadan, 5237 sayılı Türk Ceza Kanunu'nun 31/3. maddesi gereğince indirim yapılması gerektiği gözetilmeden, yazılı şekilde karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Dosya kapsamına göre, kayden 09/07/1996 doğumlu olup, suçun işlendiği 26/05/2012 tarihinde 15-18 yaş grubu aralığında olduğu anlaşılan suça sürüklenen çocuk hakkında tayin olunan cezadan, 5237 sayılı Türk Ceza Kanunu'nun 31/3. maddesi gereğince indirim yapılması gerektiği gözetilmeden, yazılı şekilde karar verilmesi nedeniyle kanun yararına bozma istemine dayanan Yargıtay Cumhuriyet Başsavcılığı'nın ihbar yazısı, incelenen dosya içeriğine göre yerinde görülmüş olduğundan KABULÜ ile işyeri dokunulmazlığını bozma suçundan suça sürüklenen çocuk ... hakkında İstanbul Anadolu 1. Çocuk Mahkemesinin 09/02/2016 tarihli ve 2015/635 esas, 2016/71 karar sayılı hükmünün 5271 sayılı CMK'nın 309. maddesi gereğince BOZULMASINA, bozma uygulamaya yönelik olduğundan aynı maddenin 4. fıkrasının (d) bendi gereğince, hüküm fıkrasında TCK’nın 116/2. maddesinin uygulanmasına ilişkin bölümden sonra gelmek üzere ''Suç tarihinde 15-18 yaş grubunda bulunan suça sürüklenen çocuğun cezasından TCK'nın 31/3 maddesi uyarınca 1/3 oranında indirim yapılarak 120 gün adli para cezası ile cezalandırılmasına'' cümlesinin eklenmesine, yine TCK'nın 62. maddesinin uygulanmasına ilişkin bölümde yer alan ''150 gün'' ibaresi çıkarılıp yerine ''100 gün'' ibaresinin eklenmesi, TCK'nın 52. maddesinin uygulanmasına ilişkin bölümde yer alan ''3.000 TL'' ibaresinin çıkarılarak yerine ''2.000 TL'' ibaresinin eklenmesi ve sonuç cezanın 2.000 TL adli para cezası olarak belirlenmesine, karardaki diğer hususların aynen yerinde bırakılmasına, dosyanın mahalline gönderilmek üzere Yargıtay Cumhuriyet Başsavcılığına İADESİNE, 27.01.2021 tarihinde oy birliğiyle karar verildi."
}