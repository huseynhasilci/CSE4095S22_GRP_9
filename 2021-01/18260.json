{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı, kişiyi hürriyetinden yoksun kılma, şantaj, özel hayatın gizliliğini ihlal",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Şantaj ve özel hayatın gizliliğini ihlal suçlarından mahkumiyet, kişiyi hürriyetinden yoksun kılma eylemi reşit olmayanla cinsel ilişki kabul edilerek bu suçtan mahkumiyet    İlk derece mahkemesince verilen hükümler temyiz edilmekle başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Suça sürüklenen çocuk hakkında çocuğun nitelikli cinsel istismarı suçundan açılan kamu davasıyla ilgili hüküm kurulmamış ise de, dava zamanaşımı süresi içerisinde bu hususta mahkemece karar verilmesi mümkün görülmüştür.  Suça sürüklenen çocuk hakkında şantaj suçundan kurulan hükmün incelenmesinde;  Muhakeme safahatını yansıtan tutanaklar, belgeler ve gerekçe içeriğine göre yapılan incelemede, iddia ve savunma ile tüm delillerin eksiksiz olarak kararda gösterildiği, hükmedilen cezanın nevi ve miktarı itibarıyla kanuni sınırlar içinde tayin edildiği anlaşıldığından, suça sürüklenen çocuk müdafisi ile katılan mağdure vekilinin yerinde görülmeyen temyiz taleplerinin reddiyle hükmün ONANMASINA,  Suça sürüklenen çocuk hakkında reşit olmayanla cinsel ilişki suçundan kurulan hükmün incelenmesinde;  Mağdurenin aşamalardaki beyanları,tanık anlatımları, savunma ve tüm dosya içeriği nazara alındığında suça sürüklenen çocuğun, olay günü kendisiyle cinsel ilişkiye girmediği takdirde aralarında geçenleri ailesine anlatacağını söyleyerek tehdit ettiği mağdureyi kollarından çekip olay yerine götürerek alıkoymasının ardından izleyen günlerde de tehditlerini sürdürerek tekrar mağdurenin hürriyetini kısıtladığı anlaşıldığından, mevcut haliyle eylemlerinin tehditle ve zincirleme şekilde kişiyi hürriyetinden yoksun kılma suçunu oluşturduğu gözetilmeden suç vasfının tayininde yanılgıya düşülerek reşit olmayanla cinsel ilişki suçundan hüküm kurulması,  Suça sürüklenen çocuk hakkında özel hayatın gizliliğini ihlal suçundan kurulan hükmün temyiz incelemesine gelince;  Yapılan yargılamaya, toplanıp karar yerinde gösterilen delillere, mahkemenin soruşturma ile kovuşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine,    Ancak;  Mağdurenin aşamalardaki beyanları, tanık anlatımları, savunma ve tüm dosya içeriği nazara alındığında, suça sürüklenen çocuğun on altı yaşındaki mağdureyle girdiği cinsel ilişkileri cep telefonuyla kaydederek müstehcen içerikli görüntü kaydı oluşturması eyleminin 5237 sayılı TCK’nın 226/3-c.1. maddesinde düzenlenen çocuğun müstehcenliği suçunu oluşturduğu gözetilerek hüküm kurulması gerekirken özel hayatın gizliliğini ihlal suçundan mahkumiyet kararı verilmesi,  Kanuna aykırı, suça sürüklenen çocuk müdafisi ile katılan mağdure vekilinin temyiz itirazları bu itibarla yerinde görüldüğünden hükümlerin 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi uyarınca BOZULMASINA, 27.01.2021 tarihinde oy birliğiyle karar verildi."
}