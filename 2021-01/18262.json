{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "Beden veya ruh sağlığını bozacak şekilde çocuğun nitelikli cinsel istismarı, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM :Sanığın atılı suçlardan mahkumiyetine dair ...18. Ağır Ceza Mahkemesinden verilen 05.03.2019 gün ve 2015/246 Esas, 2019/95 Karar sayılı hükümlere yönelik istinaf başvurusunun kabulü ile hükümlerin kaldırılarak müsnet suçlardan mahkumiyetine  Bölge Adliye Mahkemesince verilen hükümler temyiz edilmekle başvurunun muhtevası nazara alınıp, 5271 sayılı CMK'nın 299/1. maddesine göre takdiren duruşmasız yapılan incelemede dosya tetkik edildi, gereği görüşüldü:  Mağdurenin aşamalarda çelişkili ifadelerde bulunup kovuşturma evresinde önceki beyanlarından rücu etmesi, sanığın savunmalarında on altı yaşında bildiği mağdureyle cinsel ilişkiye girmeksizin öpüşüp sarıldıklarını belirtmesi, doktor raporu ve tüm dosya içeriği nazara alındığında, sanığın değişik tarihlerde mağdureye yönelik cinsel eylemlerini organ sokmak suretiyle gerçekleştirdiği hususunda her türlü şüpheden uzak, kesin ve inandırıcı delil bulunmayıp, eylemlerinin 5237 sayılı TCK'nın 103/1-c.1. maddesi kapsamında kaldığı ve mağdurenin ilk derece mahkemesindeki duruşmada savunmayı doğrular şekilde sanığa yaşını söylemediğine dair anlatımı ile ilk derece mahkemesi ve Bölge Adliye Mahkemesinde gerçekleştirilen yargılamalarda mağdurenin görünümüne dair herhangi bir gözlem yapılmaksızın dosya kapsamıyla çelişecek şekilde hata hükümlerinin yanlış tartışılması karşısında, sanık hakkında 5237 sayılı TCK'nın 30. maddesinde düzenlenen hata hükümlerinin uygulanması gerektiği gözetilerek müsnet suçlardan beraatine karar verilmesi yerine yazılı şekilde mahkumiyet hükümleri kurulması,  Kanuna aykırı, sanık müdafisi ile katılan Bakanlık vekilinin temyiz itirazları bu itibarla yerinde görüldüğünden, ...Bölge Adliye Mahkemesi 20. Ceza Dairesinin 24.07.2019 gün ve 2019/1306 Esas, 2019/1705 Karar sayılı vaki istinaf başvurusunun kabulüyle hükümlerin kaldırılarak sanığın beden veya ruh sağlığını bozacak şekilde çocuğun nitelikli cinsel istismarı ve kişiyi hürriyetinden yoksun kılma suçlarından mahkumiyetine dair kurulan hükümlerin 5271 sayılı CMK'nın 302/2-4. madde ve fıkrası gereğince BOZULMASINA, bozma nedenine göre atılı suçtan tutuklu bulunan sanığın TAHLİYESİNE, başka suçtan tutuklu veya hükümlü bulunmadığı takdirde derhal salıverilmesinin temini hususunun ivedi şekilde mahalline bildirilmesi için ilgili yerlere müzekkere yazılmasına, dosyanın ...Bölge Adliye Mahkemesi 20. Ceza Dairesine gönderilmesine, 27.01.2021 tarihinde oy birliğiyle karar verildi."
}