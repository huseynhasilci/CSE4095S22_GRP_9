{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Gereği görüşülüp düşünüldü:  1)Mağdur ... vekilinin temyiz isteminin incelenmesinde,  Kayden 13.08.2005 doğumlu olup suç tarihinde 15 yaşından küçük olan mağdurenin velayet yetkisi elinde bulunan anne ve babasının 25.12.2014 tarihli celsede alınan ifadelerinde, sanık hakkında şikayetçi olmadıklarını beyan ettiklerinden, yaş küçüklüğü nedeniyle tayin edilen vekilin hükmü temyiz hakkı bulunmadığından, mağdure vekilinin hükme yönelik temyiz isteminin 5320 sayılı Kanunun 8/1. maddesi gözetilerek 1412 sayılı CMUK.nın 317. maddesi uyarınca REDDİNE,  2)Katılan Aile, Çalışma ve Sosyal Hizmetler Bakanlığının temyiz isteminin incelenmesinde ise,  Bozmaya uyularak yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine göre katılan vekilinin sair temyiz itirazların reddine, ancak:  Sanık hakkında beraat hükmü kurulurken uygulanan kanun maddesinin fıkrasının karar yerinde gösterilmemesi suretiyle CMK.nın 232/6. maddesine aykırı davranılması,  Yasaya aykırı ise de, yeniden yargılama yapılmasını gerektirmeyen bu hususların, 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesine göre düzeltilmesi mümkün bulunduğundan, hükmün 1. fıkrasında “beraatine” ibaresinden önce gelmek üzere \"5271 sayılı CMK‘nın 223/2-a maddesi uyarınca\" ibarelerinin eklenmesi suretiyle sair yönleri usul ve yasaya uygun bulunan hükmün DÜZELTİLEREK ONANMASINA, 14.01.2021 gününde oybirliğiyle karar verildi."
}