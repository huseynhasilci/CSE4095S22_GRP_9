{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet      Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Sanık ... müdafinin temyiz isteminin sanık ...'nın müşteki sanık ...'a karşı kasten yaralama suçundan mahkumiyetine dair hükme, o yer Cumhuriyet savcısının temyiz isteminin ise müşteki sanık ... hakkında müşteki ...'a karşı kasten yaralama suçundan verilen mahkumiyet hükmüne hasredildiği belirlenerek yapılan nicelemede:  1) O yer Cumhuriyet savcısının müşteki sanık ... hakkında kasten yaralama suçundan verilen mahkumiyet hükmüne yönelik temyiz sebeplerinin incelenmesinde;  Sanık hakkında hükmolunan adli para cezasının tür ve miktarı, 14.04.2011 tarihinde yürürlüğe giren 31.03.2011 tarih ve 6217 sayılı Kanun'un 26. maddesiyle 5320 sayılı Ceza Muhakemesi Kanunu'nun Yürürlük ve Uygulama Şekli Hakkındaki Kanun'a eklenen geçici 2. maddesi uyarınca kesin nitelikte bulunduğundan, o yer Cumhuriyet savcısının temyiz isteminin 6723 sayılı Kanun'un 33. maddesiyle değişik 5320 sayılı Kanun'un 8. maddesi gereğince yürürlükte bulunan 1412 sayılı CMUK'un 317. maddesi uyarınca REDDİNE,  2) Sanık ... hakkında müşteki Rafet'e yönelik silahla olası kastla yaralama suçundan verilen mahkumiyet kararına karşı sanık müdafinin temyiz sebeplerinin incelenmesinde ise;  Olay günü sanığın yanında bulunan diğer arkadaşları ile birlikte alkollü eğlenceden dönerken daha önceden tanıdığı dosyanın diğer müştekisi olan Metin'i ağzı burnu kan içinde yolda görünce evine bırakmak için araca aldıkları, ne olduğunu sorduğunda eşi ve onun akrabaları ile arasında ailevi bir kavga yaşadığını belirttiği, Metin'in evine yaklaşınca kalabalık bir grubun araç içerisindeki Metin'i görünce sanığın aracına, kendisine ve yanındaki arkadaşlarına taş ve sopalarla saldırması üzerine, olay yerinden uzaklaşmak isterken heyecan, korku ve panikle aracını kalabalık grubun üzerine sürdüğü, bu esnada ise müşteki Rafet'i yaraladığı olayda, sanık hakkında TCK'nin 27. maddesinin uygulanması gerekip gerekmediğinin tartışmasız bırakılması,  Bozmayı gerektirmiş, sanık müdafinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 06.01.2021 gününde oy birliğiyle karar verildi."
}