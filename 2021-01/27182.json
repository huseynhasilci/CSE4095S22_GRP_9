{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın TCK'nin 81, 29, 54 maddeleri gereğince 15 yıl hapis ve bıçak ve sopanın müsaderesine ilişkin Kastamonu Ağır Ceza Mahkemesinin 25.12.2018 gün ve 2018/144-484 sayılı kararının kaldırılmasına ve sanığın TCK'nin 81/1, 29, 62/1, 53. maddeleri gereğince 15 yıl hapis cezası ile cezalandırılmasına ilişkin ... Bölge Adliye Mahkemesi 1. Ceza Dairesinin 13.09.2019 günlü kararı.    TÜRK MİLLETİ ADINA    5271 sayılı Kanunun 299. maddesinin birinci fıkrasının birinci cümlesinde yer alan ''sanığın veya katılanın temyiz başvurusundaki istemi üzerine veya re'sen duruşma yoluyla yapar'' ibaresi 20.11.2017 tarih 696 sayılı Kanun Hükmünde Kararnamenin 100. maddesi ile ''uygun görmesi halinde duruşma yoluyla yapabilir'' şeklinde değiştirildiğinden, sanık müdafiinin, duruşmalı inceleme talebinin takdiren reddine karar verilmiştir.  Sanık ... hakkında maktul ...’a yönelik kasten öldürme suçundan TCK’nin 81 ve 29. maddeleri uyarınca 15 yıl hapis cezası ile cezalandırılmasına dair Kastamonu Ağır Ceza Mahkemesince kurulan mahkumiyet hükmüne yönelik olarak sanık müdafii ile katılanlar vekili tarafından istinaf başvurusunda bulunulması üzerine, istinaf başvurusunun kabulüne ve yeniden kurulan hükümle, sanığın maktule yönelik kasten öldürme suçundan TCK’nin 81, 29 ve 62. maddeleri uyarınca 15 yıl hapis cezası ile cezalandırılmasına ilişkin ... Bölge  Adliye Mahkemesi 1. Ceza Dairesinin 13.09.2019 gün ve 2019/663 esas, 2019/2025 sayılı kararında isabetsizlik görülmemiş olduğundan; sanık müdafiinin, meşru müdafaaya, suç vasfına, olası kasta, haksız tahrik oranına, katılanlar vekilinin, eksik incelemeye, tasarlama bulunduğuna, haksız tahrik ile takdiri indirim maddelerinin uygulanmaması gerektiğine yönelen ve yerinde görülmeyen temyiz itirazlarının, tebliğnamedeki düşünce gibi, 5271 sayılı CMK'nin 302/1. maddesi uyarınca ESASTAN REDDİNE, sanık hakkında tayin olunan ceza miktarı ile tutuklu kaldığı süre dikkate alınarak sanık müdafiinin tahliye talebinin reddine, aynı Kanunun 304/1. maddesi uyarınca dosyanın Kastamonu Ağır Ceza Mahkemesine, Yargıtay ilamının bir örneğinin ... Bölge Adliye Mahkemesi 1. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 11/01/2021 gününde oy birliği ile karar verildi."
}