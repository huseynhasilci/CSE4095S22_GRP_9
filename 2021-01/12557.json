{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Basit kasten yaralama, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanık hakkında kasten yaralama ve hakaret suçundan mahkumiyete dair; Batman 4. Asliye Ceza Mahkemesinin 14/11/2017 gün ve 2017/228 Esas, 2017/477 Karar sayılı kararı  2) Hakaret suçundan istinaf başvurusunun kesinlikten reddine, basit kasten yaralama suçundan istinaf başvurusunun esastan reddine dair, Gaziantep Bölge Adliye Mahkemesi 9. Ceza Dairesinin 25/09/2019 gün ve 2018/1959 Esas, 2019/1413 Karar sayılı kararı  3) Basit kasten yaralama suçu yönünden temyiz isteminin reddine dair ; Gaziantep Bölge Adliye Mahkemesi 9. Ceza Dairesinin 14/10/2019 günlü ek kararı  4) Hakaret suçu yönünden itiraz mercii olan Gaziantep Bölge Adliye Mahkemesi 11. Ceza Dairesinin 21/10/2019 gün ve 2019/37 değişik iş numaralı kararı    Gaziantep Bölge Adliye Mahkemesi 9. Ceza Dairesinin 25.09.2019 gün ve 2018/1959 Esas, 2019/1413 Karar sayılı kararı ile 14.10.2019 tarihli ek kararının sanık tarafından 5271 sayılı CMK'nin 296/2 ve 291. maddesinde belirtilen süreler içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  1) Sanık hakkında hakaret suçundan kurulan hükme yönelik temyiz isteminin incelenmesinde;  Sanık hakkında hakaret suçundan hükmolunan adli para cezasına yönelik istinaf başvurusunun 5271 sayılı CMK’nin 279/1-b maddesi uyarınca kesinlik nedeniyle reddine dair Gaziantep Bölge Adliye Mahkemesi 9. Ceza Dairesinin 25.09.2019 tarihli kararının temyizi kabil olmayıp, bu kararın 5271 sayılı CMK’nin 279/1. maddesinin son      cümlesi uyarınca itiraza tabi olduğu, bu karar yönünden dosyanın itiraz merciine gönderilmesi suretiyle itiraz mercii olan Gaziantep Bölge Adliye Mahkemesi 11. Ceza Dairesince 21.10.2019 gün ve 2019/37 değişik iş numaralı kararı ile vaki itirazın reddine karar verildiği anlaşılmakla, hakaret suçu yönünden dosyanın incelenmeksizin mahalline İADESİNE,  2) Sanık hakkında basit kasten yaralama suçundan kurulan hükme yönelik temyiz isteminin incelenmesinde;  Sanık hakkında basit kasten yaralama suçundan verilen kararın türü gözetildiğinde, 28.02.2019 tarihli Resmi Gazete’de yayımlanarak yürürlüğe giren 7165 sayılı Kanun ile yeniden düzenlenen 5271 sayılı CMK'nin 286/2-d maddesi uyarınca, ilk defa bölge adliye mahkemesince verilen ve 272. maddenin üçüncü fıkrası kapsamı dışında kalan mahkûmiyet kararları hariç olmak üzere, ilk derece mahkemelerinin görevine giren ve kanunda üst sınırı iki yıla kadar (iki yıl dâhil) hapis cezasını gerektiren suçlar ve bunlara bağlı adlî para cezalarına ilişkin her türlü bölge adliye mahkemesi kararlarının temyizi mümkün olmadığından, Gaziantep Bölge Adliye Mahkemesi 9. Ceza Dairesinin 14.10.2019 tarihli temyiz isteminin reddine dair ek kararının hukuka uygun olduğu anlaşıldığından; sanığın yerinde görülmeyen temyiz talebinin reddiyle, 5271 sayılı CMK’nin 302/1. maddesi gereğince, isteme uygun olarak ek karara yönelik TEMYİZ İSTEMİNİN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Batman 4. Asliye Ceza Mahkemesine, kararın bir örneğinin ise Gaziantep Bölge Adliye Mahkemesi 9. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 25.01.2021 gününde oy birliğiyle karar verildi."
}