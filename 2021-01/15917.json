{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-a maddesi gereğince beraat    Dolandırıcılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Emlakçılık işiyle uğraşan sanığın internet üzerinden satılık ev ilanı verdiği, ilanda belirtilen telefon numarası üzerinden katılanın sanıkla görüştüğü, daha sonra yüzyüze görüşerek sanığın katılana satılık olan daireyi gezdirdiği, katılana evi 50.000 TL'ye satmak üzere anlaştıkları, sanığın katılandan 4.900 TL kapora aldığı, katılanın talebi üzerine de sanığın almış olduğu 4.900 TL’nin karşılığı olarak borçlu kimlik bilgileri ve düzenleme yeri bulunmayan senet verdiği, daha sonra katılanın evi satın almak için bankadan kredi işlemlerini tamamlayıp sanığa haber verdiğinde sanığın evin satışı için Tapu Müdürlüğü’ne gitmediği, katılan yaptığı araştırmada evin bir başkasına satıldığının anlaşıldığı, sanığın almış olduğu kaporayı da iade etmediği, bu suretle üzerine atılı suçu işlediğinin iddia edildiği olayda; sanık tarafından satışa sunulan suça konu evin sahibinin mahkemede tanık olarak dinlenmediğinin anlaşılması karşısında, gerçeğin kuşkuya yer bırakmayacak şekilde tespiti açısından, suça konu evin maliki olan kişinin açık adres ve kimlik bilgilerinin tespit edilerek mahkemede tanık olarak dinlenmesi, sanığın savunmasında belirttiği hususların doğruluğunun tanıktan sorulması, tüm deliller birlikte değerlendirilerek sonucuna göre sanığın hukuki sorumluluğunun tayin ve takdiri gerektiği gözeltilmeden, eksik incelemeyle yazılı şekilde hüküm kurulması,  Bozmayı gerektirmiş, katılan vekilinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca BOZULMASINA, 26/01/2021 tarihinde oybirliğiyle karar verildi."
}