{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "07",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  1) 7201 sayılı Tebligat Kanunu’nun 10/2. maddesinde yer alan “Bilinen en son adresin tebligata elverişli olmadığının anlaşılması veya tebligat yapılamaması hâlinde, muhatabın adres kayıt sisteminde bulunan yerleşim yeri adresi, bilinen en son adresi olarak kabul edilir ve tebligat buraya yapılır.” hükmü ile gerçek kişilere yapılacak tebligat ile ilgili olarak iki aşamalı bir yöntem benimsenmiş olması karşısında, sanığın bildirdiği son adresine yapılan tebligatın bila-tebliğ iade edilmesi nedeniyle, ihbara konu ilamdaki adres bilgileri de dikkate alınarak, sanığın MERNİS sisteminden güncel adresi araştırılıp usulüne uygun 7201 sayılı Tebligat Kanun'u 21/2. maddesi gereği \"mernis şerhi\" ile tebligat yapılması gerekirken, sanığın usulüne uygun şekilde duruşmadan haberdar edilmeden mahkumiyet hükmü kurulması suretiyle, savunma hakkının kısıtlanması,  2) Dairemizin 17.10.2019 tarih ve 2019/10456 Esas – 2019/18885 Karar sayılı bozma ilamının, sanık aleyhine hususlar içerdiği, 6723 sayılı Kanun'un 33. maddesiyle değişik 5320 sayılı Kanun'un 8/1. maddesi uyarınca yürürlükte bulunan 1412 sayılı CMUK’un 326/2. maddesi uyarınca sanığa aleyhe bozma ilamına karşı diyeceği sorulmadan hüküm kurulması suretiyle sanığın savunma hakkının kısıtlanması,  Bozmayı gerektirmiş, sanık müdafiinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca isteme aykırı olarak BOZULMASINA, 07.01.2021 gününde oy birliğiyle karar verildi."
}