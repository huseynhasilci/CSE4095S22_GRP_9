{
    "Dairesi": "4.Hukuk Dairesi",
    "Mahkemesi": " Karşıyaka 2. Asliye Hukuk Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Davacı ... vekili Avukat ... tarafından, davalılar ... ve diğerleri aleyhine 21/06/2016 gününde verilen dilekçe ile haksız eylem nedeniyle maddi ve manevi tazminat istenmesi üzerine mahkemece yapılan yargılama sonunda; davanın kısmen kabul, kısmen reddine dair verilen 17/06/2019 günlü karara karşı davalılar vekilinin istinaf başvurusu üzerine yapılan incelemede; istinaf başvurusunun 6100 sayılı HMK'nun 353/1. fıkra (b-1) bendi gereğince esastan reddi ile davalı ... vekilinin temyiz isteminin reddine dair verilen 16/07/2020 günlü ek kararının Yargıtayca incelenmesi davalılar vekilleri tarafından süresi içinde istenilmekle temyiz dilekçesinin kabulüne karar verildikten sonra tetkik hakimi tarafından hazırlanan rapor ile dosya içerisindeki kağıtlar incelenerek gereği görüşüldü.  1-Bölge Adliye Mahkemesince davalı ... vekilinin temyiz talebinin, temyiz harç ve masraflarının yatırılmadığı gerekçesi ile 16/07/2020 tarihli ek karar ile reddedildiği; ancak davalı vekili tarafından 01/07/2020 tarihli makbuzla temyiz harç ve masraflarının yatırılmış olduğu dikkate alınarak davalı vekilinin süresinde harç ve masrafları yatırmak suretiyle kararı temyiz ettiği anlaşılmakla 16/07/2020 tarihli temyiz isteminin reddine ilişkin ek kararın kaldırılmasına karar vermek gerekmiştir.  2-Davalıların esasa ilişkin temyiz itirazlarının incelenmesinde; dosyadaki yazılara, kararın dayandığı delillerle yasaya uygun gerektirici nedenlere ve HMK 355. maddesindeki kamu düzenine aykırılık halleri resen gözetilmek üzere istinaf incelemesinin, istinaf dilekçesinde belirtilen sebeplerle sınırlı olarak yapılacağı kuralına uygun biçimde inceleme yapılıp karar verilmiş ve verilen kararda bir isabetsizlik görülmemiş olmasına göre yerinde olmayan bütün temyiz itirazlarının reddiyle usul ve kanuna uygun olan hükmün HMK 370/1. maddesi gereğince ONANMASINA, HMK 302/5 ve 373. maddeleri uyarınca dosyanın ilk derece mahkemesine, kararın bir örneğinin de bölge adliye mahkemesi hukuk dairesine gönderilmesine,  SONUÇ: Yukarıda (1) numaralı bentte gösterilen nedenlerle davalı ... Başkanlığının temyiz talebinin reddine dair İzmir Bölge Adliye Mahkemesi Hukuk Dairesinin 16/07/2020 tarihli ek kararına yönelik temyiz itirazlarının kabulü ile ek kararın kaldırılmasına; (2) numaralı bentte açıklanan nedenlerle davalıların İzmir Bölge Adliye Mahkemesi 4. Hukuk Dairesinin 03/06/2020 tarihli asıl kararına yönelik tüm temyiz itirazlarının reddiyle usul ve kanuna uygun olan hükmün HMK 370/1. maddesi gereğince ONANMASINA, HMK’nın 302/5 ve 373. maddeleri uyarınca dosyanın ilk derece mahkemesine, kararın bir örneğinin de Bölge Adliye Mahkemesi Hukuk Dairesine gönderilmesine ve aşağıda yazılı onama harcının davalılara yükletilmesine, peşin alınan harcın bundan mahsubuna 25/01/2021 gününde kesin olarak oy birliğiyle karar verildi."
}