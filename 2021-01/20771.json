{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Suça sürüklenen çocukların atılı suçtan mahkumiyetlerine dair ...Ağır Ceza Mahkemesinden verilen 19.11.2019 gün ve 2019/219 Esas, 2019/353 Karar sayılı hükümlere ilişkin istinaf başvurusunun suça sürüklenen çocuk ... hakkında kurulan hüküm yönünden esastan reddi, suça sürüklenen çocuk ... hakkında kurulan hüküm yönünden ise kabulüyle hükmün kaldırılarak müsnet suçtan beraatine    Bölge Adliye Mahkemesince verilen hükümler temyiz edilmekle başvurunun muhtevası nazara alınarak dosya tetkik edildi.  Vekaletnamesinde dava ve temyizden feragat konusunda özel yetki bulunan suça sürüklenen çocuk ... müdafisinin, mahkemece kurulan hükmü kanuni süresinde temyiz etmesinin ardından dosyaya sunduğu 03.08.2020 tarihli dilekçeyle temyizden feragat ettiğini bildirmesi karşısında, incelemenin Bölge Adliye Mahkemesi Cumhuriyet Savcısı ile katılan Bakanlık vekilinin temyizleriyle sınırlı yapılmasına karar verildikten sonra gereği görüşüldü:  Suça sürüklenen çocuk ... hakkında kurulan hükmün incelenmesinde;  5271 sayılı CMK'nın 288 ve 294. maddelerinde yer alan düzenlemeler nazara alınıp, aynı Kanunun 289. maddesinde sayılan kesin hukuka aykırılık halleri ve Bölge Adliye Mahkemesi Cumhuriyet Savcısı ile katılan Bakanlık vekilinin temyiz dilekçelerinde belirttikleri nedenler de gözetilerek yapılan değerlendirmede, Bölge Adliye Mahkemesi tarafından gerçekleştirilen inceleme neticesinde vaki istinaf başvurusunun esastan reddine, dair kurulan hükme yönelik temyiz sebepleri yerinde görülmediğinden, Bölge Adliye Mahkemesi Cumhuriyet Savcısı ile katılan Bakanlık vekilinin temyiz istemlerinin 5271 sayılı CMK'nın 302/1. madde ve fıkrası gereğince esastan reddiyle hükmün ONANMASINA,  Suça sürüklenen çocuk ... hakkında kurulan hükmün temyiz incelemesine gelince;  İlk derece mahkemesince suça sürüklenen çocuğun atılı suçtan mahkumiyetine dair kurulan hükümle ilgili istinaf yoluna başvurulması üzerine Bölge Adliye Mahkemesince müsnet suçun sübutuna ilişkin yapılacak değerlendirmenin delil takdirine ilişkin olması nedeniyle 5271 sayılı CMK’nın 303/1-a. maddesi kapsamına girmediği ve bu konudaki istinaf incelemesinin aynı Kanunun 280/1-g. maddesi uyarınca duruşmalı yapılarak karar verilmesi gerektiği gözetilmeden dosya üzerinden yapılan değerlendirme sonucunda mahkumiyet hükmünün kaldırılarak suça sürüklenen çocuğun cezalandırılmasına yeter, her türlü şüpheden uzak, kesin ve inandırıcı delil bulunmadığı gerekçesiyle beraatine karar verilmesi,  Kanuna aykırı, Bölge Adliye Mahkemesi Cumhuriyet Savcısı ile katılan Bakanlık vekilinin temyiz itirazları bu itibarla yerinde görüldüğünden, ... Bölge Adliye Mahkemesi 3. Ceza Dairesinin 12.02.2020 gün ve 2020/158 Esas, 2020/369 Karar sayılı hükmün kaldırılarak suça sürüklenen çocuk ...'ın müsnet suçtan beraatine dair kurulan hükmün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ... Bölge Adliye Mahkemesi 3. Ceza Dairesine gönderilmesine, 28.01.2021 tarihinde oy birliğiyle karar verildi."
}