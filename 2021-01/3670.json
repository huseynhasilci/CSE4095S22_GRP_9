{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-a maddesi gereğince beraat      Dolandırıcılık suçundan sanıkların beraatine ilişkin hükümler O yer Cumhuriyet savcısı tarafından temyiz edilmekle, dosya incelenerek gereği düşüldü;  Sanıkların, Fiat Scudo marka model minibüsü müştekiye motor ve şasi numarası ile kilometre bilgilerini değiştirerek sattıkları, hileli hareketlerle haksız menfaat temin ettikleri, iddia edilen somut olayda; her ne kadar motor ve şase üzerindeki numaraların gerçek ve resmi kayıtlarına uygun olduğu yönünde bilirkişi raporları mevcut ise de, müştekinin dosyaya sunmuş olduğu servis kayıt suretlerine göre 247 bin kilometrede işlem yapılan aracın üç ay sonra 40 bin kilometre olarak satıldığının öne sürülmesi ve dosya kapsamındaki ruhsat suretinden suça konu aracın sanık ... üzerine 17/02/2012 tarihinde tescil edildiğinin anlaşılması karşısında, soruşturmada ifadesine başvurulan ...'ın dinlenilmesi, araca ait tüm servis ve muayene kayıtları ile araç kilometresinin hangi ruhsat sahibinin elinde değiştiğinin tespitine yönelik geçmiş sahiplik kayıtların getirilmesinden sonra toplanan tüm delillerin sonucuna göre sanıkların hukuki durumunun tayin ve takdirinin gerektiği gözetilmeden eksik incelemeyle yazılı şekilde beraat hükümleri verilmesi,  Kanuna aykırı olup, O yer Cumhuriyet savcısının temyiz itirazları bu itibarla yerinde görüldüğünden hükümlerin 5320 sayılı Kanunun 8/1. maddesi gereğince uygulanması gereken 1412 sayılı CMUK'nın 321. maddesi gereğince BOZULMASINA, 19/01/2021 tarihinde oybirliğiyle karar verildi."
}