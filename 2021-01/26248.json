{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- Sanık ... hakkında: Nitelikli dolandırıcılık ve resmi belgede sahtecilik suçlarından beraat  2- Sanık ... hakkında: Resmi belgede sahtecilik suçundan beraat    Sanık ...'ın nitelikli dolandırıcılık suçundan beraatine ilişkin hüküm, O yer Cumhuriyet savcısı ve katılan vekili tarafından, sanıklar ... ve ...'nın resmi belgede sahtecilik suçundan beraatine ilişkin hükümler, katılan vekili tarafından temyiz edilmekle, dosya incelenerek gereği düşünüldü:  Sanıkların, çanta imalatı yapan katılanın işyerine gidip çanta satın aldıkları, karşılığında keşidecisi ... olan, 30/08/2009 ve 30/09/2009 tarihli 9.000’er TL bedelli iki adet çeki keşide edip, sanık ... tarafından da cirolanmak suretiyle katılana verdikleri, daha sonra sanık ...'ın çeklerin kaybolduğundan bahisle polis merkezine müracatta bulunduğu, katılanın tahsil amacıyla çekleri bankaya ibrazında karşılıksız çıktığının iddia edildiği somut olayda, dosya kapsamında toplanan delillere göre, bahse konu çekler üzerinde tahrifat yapılmadığı ve keşideci imzalarının sanık ... el ürünü olduğunun tespit edildiği, bu haliyle çekler üzerinde herhangi bir sahtecilik söz konusu olmadığı, karakola çalıntı müracaatı ve çeklerin karşılıksız çıkmasının atılı suçların yasal unsurlarını oluşturmadığına ilişkin mahkemenin kabulünde bir isabetsizlik görülmemiştir.  Yapılan yargılama sonunda, sanıkların üzerlerine atılı suçların yasal unsurlarının oluşmadığı mahkemece kabul ve takdir kılınmış olduğundan, O yer Cumhuriyet savcısı ve katılan vekilinin yerinde görülmeyen temyiz itirazlarının reddiyle, beraate ilişkin hükümlerin ONANMASINA, 14/01/2021 tarihinde oybirliğiyle karar verildi."
}