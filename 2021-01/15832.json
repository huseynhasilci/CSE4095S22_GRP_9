{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " 5607 Sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, Nakil Aracının İadesi    Yerel Mahkemece verilen hükümler temyiz edilmekle; başvurunun süresi, kararın niteliği ve suç tarihine göre dosya incelendi, gereği görüşülüp düşünüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  I- Katılan vekilinin suçta kullanılan nakil aracının iadesine yönelik temyiz isteminin incelenmesinde;  Eyleme, yükletilen suça ve suçta kullanılan nakil aracının iadesine yönelik katılan vekilinin temyiz nedenleri yerinde görülmediğinden tebliğnameye aykırı olarak, TEMYİZ DAVASININ ESASTAN REDDİYLE HÜKMÜN ONANMASINA,  I- Katılan vekilinin beraat hükmüne yönelik temyiz isteminin incelenmesinde;  30.11.2013 tarihli sorgu zaptından anlaşıldığı üzere sanığın suça konu sigaraların gizlendiği cipsleri Van İlinde bulunan ... Ticaret adlı iş yerinden alınarak, yedi sekiz hamal tarafından taşınmak suretiyle suça konu nakil aracına yüklendiğini beyan ettiği ve taşıdığı yüke ilişkin 28.11.2013 tarih ve 48962 seri nolu ... Ticaret Toptan Gıda Maddeleri firması tarafından düzenlendiği anlaşılan faturanın ibraz edilmesi karşısında, suça konu cipslerin sahibi olan ... Ticaret adlı iş yeri yetkilisi ... ...'ın tanık olarak beyanının alınması, bu kişi ve irsaliyede alıcı olarak adı geçenler hakkında suç duyurusunda bulunulması, dava açılması halinde açılacak davanın iş bu dava ile birleştirilip delillerin birlikte değerlendirilmesi sonrasında sanığın hukuki durumunun belirlenmesi gerekirken eksik kovuşturma ile beraat kararı verilmesi,  Kabule göre,  Suça konu kaçak sigaraların, 5607 sayılı Kanun'un 13/1. maddesi göndermesiyle 5237 sayılı TCK'nin 54/4. maddesi uyarınca müsaderesine karar verilmesi gerekirken, gerekçeli kararın hüküm kısmında bu hususta olumlu veya olumsuz bir karar verilmemesi,  Kanuna aykırı ve katılan vekilinin temyiz nedenleri bu itibarla yerinde görüldüğünden tebliğnameye uygun olarak HÜKMÜN 5320 sayılı Kanun'un 8/1. maddesi gereğince uygulanması gereken 1412 sayılı CMUK'nun 321. maddesi uyarınca BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 26/01/2021 tarihinde oy birliğiyle karar verildi."
}