{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Özel belgede sahtecilik, başkasına ait kimlik veya kimlik bilgilerinin kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  I- Sanık hakkında özel belgede sahtecilik suçundan kurulan hükme yönelik yapılan temyiz incelemesinde;  04.04.2014 tarihli iddianamede sevk maddesi olarak 5237 sayılı TCK.nın 58. maddesi gösterilmediği ve talimat mahkemesince sanığa ait adli sicil kaydı yüzüne karşı okunmadığı halde ek savunma hakkı da verilmeden sanık hakkında tekerrür hükümlerinin uygulanması suretiyle CMK.nın 226. maddesine aykırı olarak sanığın savunma hakkının kısıtlanması,  Yasaya aykırı, sanığın temyiz itirazı bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA,  II-Sanık hakkında başkasına ait kimlik veya kimlik bilgilerinin kullanılması suçundan kurulan hükme yönelik yapılan temyiz incelemesinde;  Sanığa atılı “başkasına ait kimlik veya kimlik bilgilerinin kullanılması” suçunun oluşabilmesi için, failin işlemiş olduğu bir suç nedeniyle kendisi hakkında soruşturma veya kovuşturma yapılmasını engellemek amacıyla hareket etmesi gerektiği, somut olayda; dolandırıcılık suçunda kullanıldığı tespit edilen araç hakkında yapılan araştırmalarda sanığın sahte sürücü belgesi ile o aracı kiralayan şahıs olduğunun belirlendiği, sanığın bir suç soruşturması kapsamında kendi kimlik bilgilerini gizleyerek başkasına ait kimlik bilgilerini kullanmadığı, araç kiralarken sahte kimlik kullandığının anlaşılması karşısında atılı suçtan beraati yerine yazılı şekilde mahkumiyetine karar verilmesi  Yasaya aykırı, sanığın temyiz itirazı bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 19.01.2021 gününde oybirliğiyle karar verildi."
}