{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret, mala zarar verme, yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvuruların süresi ve kararın niteliği ile suç tarihine göre dosya görüşüldü:  A-Sanık ... hakkında hakaret, yaralama, sanık ... hakkında hakaret, yaralama, mala zarar verme eylemlerinden kurulan kararda öngörülen cezaların nitelik ve niceliğine göre, verildiği tarih itibariyle hükümlerin temyiz edilemez olduğu anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca sanıklar ... ve ...'in, tebliğnameye uygun olarak, TEMYİZ İSTEKLERİNİN REDDİNE,  B-Sanıklar hakkında tehdit eyleminden kurulan mahkumiyet hükümlerine yönelik temyize gelince,  Temyiz isteklerinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede başkaca nedenler yerinde görülmemiştir.  Ancak;  1-Sanıkların aşamalarda suçlamaları kabul etmemeleri, soruşturma aşamasında ifadelerine başvurulan Hacı Toker ve Hacı Mehmet Yağmur' un sanıkların tehdit eyleminden bahsetmemeleri karşısında; adı geçenlerin kovuşturma aşamasında tanık olarak dinlenmelerinden sonra sanıkların hukuki durumlarının tayini gerektiğinin gözetilmemesi,  2-Kabule göre ise;  Sanıkların müştekiyi kahvehanesinin kapısına tekme atarak \"seni öldürmeye geldik...\"şeklinde sözlerle tehdit ettiklerinin iddia ve kabul olunması karşısında sanıkların eylemlerinin TCK' nın 106/2-c maddesinde düzenlenen birden fazla kişi tarafından tehdit suçunu oluşturup oluşturmadığının tartışılmaması,        Kanuna aykırı ve sanıklar ... ve ...'in temyiz itirazları bu nedenle yerinde görülmüş olduğundan, tebliğnameye kısmen uygun olarak, HÜKÜMLERİN BOZULMASINA, “karşı temyiz olmadığından yeniden hüküm kurulurken 1412 sayılı CMUK’nın 326/son maddesinin gözetilmesine” yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 14.01.2021 tarihinde oy birliğiyle karar verildi."
}