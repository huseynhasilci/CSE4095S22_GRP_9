{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma, Resmi belgede",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  İlk Derece Mahkemesi : Kocaeli 6. Ağır Ceza Mahkemesinin 14.11.2018 tarih ve 2018/105 - 2018/239 sayılı kararı  Katılanlar : 1-Maliye Hazinesi, 2-Ölçme Seçme ve Yerleştirme  Merkezi   sahtecilik, Kamu kurum ve kuruluşlarının zararına  dolandırıcılık  Hüküm : 1-Katılan ... Başkanlığının, Silahlı terör örgütüne  üye olma ve kamu kurum ve kuruluşlarının zararına  dolandırıcılık suçları ile katılan ... Hazinesinin,  Silahlı terör örgütüne üye olmak suçuna ilişkin istinaf  başvurularının CMK'nın 279/1-b maddesi gereğince  reddi,  2-Katılan ... Başkanlığının, Resmi belgede  sahtecilik suçu ile katılan ... Hazinesinin, Kamu  kurum ve kuruluşlarının zararına dolandırıcılık ve  Resmi belgede sahtecilik suçlarına ilişkin istinaf  başvurularının CMK'nın 280/1-a maddesi gereğince  esastan reddi,  3-Sanık ... müdafiinin, sanığın TCK'nın 314/2, 3713  sayılı Kanunun 5, TCK'nın 53, 58/9, 62, 63 maddeleri  gereğince mahkumiyetine dair istinaf başvurularının  CMK'nın 280/1-a ve 303/1-f maddeleri gereğince  \"Ankara 2. Ağır Ceza Mahkemesinin 17.01.2018 gün  ve 2017/238 esas 2018/23 sayılı kararı ile sanığın  silahlı terör örgütüne üye olma suçundan dolayı 6 yıl 3  ay hapis cezası ile cezalandırıldığı ve bu karara karşı sadece sanık yararına istinaf kanun yoluna başvurulduğu, sanık hakkında aynı suçtan dolayı açılmış başka dava bulunması nedeniyle, dosyaların birleştirilmesi amacıyla hükmün Bölge Adliye Mahkemesince bozulması üzerine; Ankara 2. Ağır Ceza Mahkemesinin 2017/238 esas ve Kocaeli 6. Ağır Ceza Mahkemesinin 2018/105 esas sayılı dosyaları birleştirilerek yapılan yargılaması sonunda, sanığa yüklenen eylemler bir bütün halinde silahlı terör örgütüne üye olma suçunu oluşturduğu, daha önce yalnızca sanık lehine istinaf kanun yoluna başvurulduğu ve CMK'nın 283/1 maddesi hükmü de gözetildiğinde usuli kazanılmış hak dikkate alınarak, sanığın sonuç olarak 6 yıl 3 ay hapis cezası ile cezalandırılmasına\" cümlesi eklenmek suretiyle düzeltilerek ayrı ayrı esastan reddi,  4-Ek Karar: Katılan ... Başkanlığının, Resmi belgede sahtecilik suçu ile Maliye Hazinesinin resmi belgede sahtecilik ve kamu kurum ve kuruluşlarının zararına dolandırıcılık suçlarına ilişkin temyiz taleplerinin CMK'nın 296/1 maddesi gereğince reddine dair ek karar  Temyiz edenler : Katılan ..., Maliye Hazinesi, sanık ... sanık müdafii      Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyiz sebeplerine göre dosya incelendi, gereği düşünüldü;  Sanık müdafiinin ceza miktarı itibariyle yasal şartları taşımayan duruşma talebinin CMK'nın 299. maddesi uyarınca REDDİNE;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre TCK'nın 314/2. maddesinde düzenlenen silahlı terör örgütüne üye olmak suçunun temadi eden suçlardan olduğu, hukuki ve fiili kesintinin gerçekleşmesi ile suçun tamamlanacağı, sanığın soruşturma aşamasında yakalanıp ifadesinin alındığına ilişkin dosyaya yansıyan bilgi ve belge bulunmaması karşısında, temadi eden suçlarda suç tarihinin, hukuki kesintinin gerçekleştiği iddianamenin düzenlenme tarihi olduğu, sanık hakkında suç tarihinin Ankara 2. Ağır Ceza Mahkemesine açılan ilk iddianame tarihi olan \"02.03.2017\" tarihi yerine gerekçeli karar başlığında \"20.01.2018\" olarak gösterilmesinin mahallinde düzeltilebilir yazım hatası olduğu kabul edilerek yapılan incelemede;      1-Katılan ... vekilinin Silahlı Terör Örgütüne Üye Olma ve kamu kurum ve kuruluşlarının zararına dolandırıcılık suçları ile katılan ... Hazinesi vekilinin Silahlı Terör Örgütüne Üye Olmak sularından verilen hükme yönelik istinaf başvurularının reddine dair karara ilişkin temyiz istemleri yönünden yapılan incelemede;  Bölge Adliye Mahkemesinin, katılan ... Başkanlığının sanığa atılı silahlı terör örgütüne üye olma ve kamu kurum ve kuruluşlarının zararına dolandırıcılık suçları ile katılan ... Hazinesinin sanığa atılı silahlı terör örgütüne üye olmak suçunun niteliği itibarıyla suçtan doğrudan zarar görmemeleri nedeniyle davaya katılmalarına imkan bulunmadığından CMK'nın 279/1-b maddesi uyarınca verdiği istinaf başvurularının reddine dair karar, anılan maddenin son cümlesine göre itiraza tabi olup temyizi mümkün bulunmadığından, itiraz merciince de bu hususta bir karar verilmiş bulunduğundan temyiz incelemesine yer olmadığına, dosyanın incelenmeksizin mahalline İADESİNE,  2-Katılan ... vekilinin resmi belgede sahtecilik suçu ile Maliye Hazinesi vekilinin resmi belgede sahtecilik ve kamu kurum ve kuruluşlarının zararına dolandırıcılık suçlarına ilişkin temyiz taleplerinin CMK'nın 296/1 maddesi gereğince reddine dair ek karara yönelik temyiz başvurusu yönünden yapılan incelemede;  Sanık hakkında resmi belgede sahtecilik ve kamu kurum ve kuruluşlarının zararına dolandırıcılık suçlarından verilen beraat hükümlerine yönelik istinaf başvurularının esastan reddine ilişkin Ankara Bölge Adliye Mahkemesi 4. Ceza Dairesinin kararının CMK'nın 286/2-g maddesi gereğince kesin olup, temyizi kabil kararlardan olmadığı; ayrıca, Ölçme, Seçme ve Yerleştirme Merkezi ve Maliye Hazinesinin resmi belgede sahtecilik suçundan verilen kararı temyize yetkisi bulunmadığından katılan vekillerinin temyiz istemlerinin CMK'nın 296. maddesi gereğince reddine dair ek kararın ONANMASINA,  3- Sanık ... müdafiinin silahlı terör örgütüne üye olma suçundan kurulan mahkumiyet hükmüne yönelik temyiz başvurusu yönünden yapılan incelemede;  Yargılama sürecindeki usuli işlemlerin kanuna uygun olarak yapıldığı, hükme esas alınan tüm delillerin hukuka uygun olarak elde edildiğinin belirlendiği, aşamalarda ileri sürülen iddia ve savunmaların temyiz denetimini sağlayacak biçimde eksiksiz olarak sergilendiği, özleri değiştirmeksizin tartışıldığı, vicdani kanının kesin, tutarlı ve çelişmeyen verilere dayandırıldığı, eylemlerin doğru olarak nitelendirildiği ve kanunda öngörülen suç tipine uyduğu, yaptırımların kanuni bağlamda şahsileştirilmek suretiyle uygulandığı anlaşılmakla; sanık müdafiinin temyiz dilekçesinde ileri sürdüğü nedenler yerinde görülmediğinden CMK'nın 302/1. maddesi gereğince temyiz davasının esastan reddine, ancak;  İlk Derece Mahkemesince örgüt mensubu olduğuna karar verilen sanık hakkında hüküm kurulurken 3713 sayılı kanunun 5/1 madde ve fıkrası uyarınca artırım yapılması gerekirken 5. maddesi gereğince artırım yapılarak hüküm kurulması,  Kanuna aykırı olup, sanık ... müdafiinin temyiz itirazları bu itibarla yerinde görülmüş olduğundan hükmün bu nedenle BOZULMASINA, ancak bu hususlar    yeniden yargılamayı gerektirmediğinden CMK'nın 303/1 maddesi uyarınca düzeltilmesi mümkün bulunduğundan, İlk Derece Mahkemesi hüküm kısmının 2. bendinden \"3713 sayılı yasanın 5. maddesi\" ibaresi çıkarılarak yerine \"3713 sayılı Kanunun 5/1 maddesi\" yazılması suretiyle diğer yönleri usul ve kanuna uygun bulunan hükümlerin DÜZELTİLEREK ONANMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın Kocaeli 6. Ağır Ceza Mahkemesine, kararın bir örneğinin bilgi için Ankara Bölge Adliye Mahkemesi 4. Ceza Dairesine gönderilmek üzere Yargıtay Cumhuriyet Başsavcılığına TEVDİİNE 26.01.2021 tarihinde oybirliğiyle karar verildi."
}