{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; \"Mahkemece, usulüne uygun bir kesin süre verilmediği halde davalı tarafın tanık bildirme isteminin reddedilmesinin ve davalı tanıkları dinlenmeden karar verilmesinin isabetsizliğine\" değinilmiştir. Mahkemece, bozma ilamına uyularak yapılan yargılama sonunda davanın kısmen kabulüne, 23.12.2015 tarihli fen bilirkişi raporunda (A) harfi ile gösterilen ve sarı renk ile boyalı 124 ada 95 parsel sayılı taşınmaz içerisinde kalan 11,12 metrekare miktarlı kısmın ve aynı raporda (B) harfi ile gösterilen ve yeşil renk ile boyalı 124 ada 60 parsel sayılı taşınmaz içerisinde kalan 24,78 metrekare yüzölçümlü kısmın Hazine adına kayıtlı 124 ada 95 parsel sayılı taşınmaza eklenmesine, aynı yerdeki 124 ada 61 parsel malikleri ... mirasçıları ve ... Köyü Tüzel Kişiliği aleyhine açılan davanın reddine karar verilmiş; hüküm, bir kısım davalılar ... mirasçıları ... ve arkadaşları vekili tarafından harç ve yargılama giderine yönelik olarak temyiz edilmiştir.  Davada yargılama giderleri ve vekalet ücretinin haksız çıkan taraf aleyhine hükmedilmesi gerekli olup, Mahkemece, çekişmeli 124 ada 61 parsel sayılı taşınmaz malikleri ... mirasçıları aleyhine açılan davanın reddine karar verildiği halde adı geçenler aleyhine hüküm fıkrasının 9. paragrafında harç ve 10. paragrafında ise yargılama giderine hükmedilmesi isabetsiz ise de, bu yanılgının giderilmesi yeniden yargılama yapılmasını gerektirmediğinden; hükmün 9. bendinin 5. satırındaki \"...\" ibaresinden sonra \"dışındaki davalılardan\" kelimelerinin eklenmesine; 10. bendinin 6 satırında yer alan \"davalılardan\" ibaresinin önüne \"davalı ... mirasçıları dahili davalılar ..., ... (...), ... (...), ..., ..., ... dışındaki\" kelimelerinin eklenmesine ve hükmün bu şekli ile DÜZELTİLEREK ONANMASINA, karar düzeltme yolu kapalı olmak üzere, 21.01.2021 gününde oybirliğiyle karar verildi."
}