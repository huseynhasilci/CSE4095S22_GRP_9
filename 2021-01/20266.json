{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Kişinin kendisini tanınmayacak bir hale koyması suretiyle, silahla, birlikte tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede başkaca nedenler yerinde görülmemiştir.  Ancak;  Sanıkların aşamalarda suçlamaları kabul etmemeleri, mağdur ...'in soruşturma aşamasında alınan ilk beyanında kimseyle bir husumeti veya düşmanlığı olmadığını belirtmesine karşın, Cumhuriyet başsavcılığında, dört yıl önceki muhtarlık seçimlerinde sanıkların akrabası olan muhtarın rakibini desteklediği ve köy işlerine müdahale ettiği için sanıkların husumet beslemiş olabileceklerini beyan etmesi, olay tarihinde 13 yaşında olan tanık ...'in 01.11.2012 tarihli soruşturma beyanında, ...'in boy ölçüsü ve ses tonu sebebiyle tehdit sözlerini söyleyen kişi, ...'in ise boy ölçüsü ve yürüyüşü sebebiyle yüzü maskeli şahıslardan biri olabileceğinden şüphelendiğini belirtmesi, ancak; 21.02.2013 tarihli Cumhuriyet başsavcılığında yapılan fotoğraflı teşhiste ise, ...'in tehdit sözlerini söyleyen kişi olduğunu, zaten bu şahsı daha önceki beyanında ses tonundan tanıdığını beyan ederek çelişkiye düşmesi, yine ...'i ses tonundan ve ... isimli sanığı da hafif kilolu ve orta boylu olmasından dolayı diğer maskeli şahıslara benzettiğini belirtmesi karşısında; taraflar arasındaki husumetin derecesinin davaya konu suçu gerçekleştirecek seviyede olup olmadığı tartışılmadan ve tanık Barış'ın aşamalarda düştüğü çelişkiler giderilmeden, tanığın ayırt edici olmayan orta boy, hafif kilo gibi fiziksel özellikler ile benzetme yoluyla yaptığı teşhis işlemine dayanarak sanıklar hakkında mahkumiyet hükümleri kurulması,    Kanuna aykırı ve sanıklar ..., ... ve ... müdafiinin temyiz nedenleri yerinde görüldüğünden tebliğnameye aykırı olarak, HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 28.01.2021 tarihinde oy birliğiyle karar verildi."
}