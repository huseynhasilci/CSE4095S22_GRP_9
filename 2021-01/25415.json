{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Birlikte tehdit, kişiyi hürrüyetinden yoksun bırakma,silahla kasten yaralama,hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Hükmün açıklanmasının geri bırakılması,mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  A) Sanık ... hakkında kişiyi hürriyetinden yoksun kılma, birlikte tehdit, silahla kasten yaralama ve hakaret suçlarından verilen hükmün açıklanmasının geri bırakılması kararlara karşı , yalnızca itiraz yolu açık ve dolayısıyla yapılan başvurunun bu doğrultuda değerlendirilmesinin gerekli bulunduğu ve yalnızca sanık ... müdafiinin itirazı hakkında itiraz merciince de bir değerlendirme yapıldığı,  Anlaşıldığından, sanık ... müdafii ve katılan ... vekilinin temyiz davası istekleri hakkında, tebliğnameye uygun olarak, bir KARAR VERMEYE YER OLMADIĞINA,  B) Sanık ... hakkında hakaret eyleminden kurulan kararda öngörülen cezanın nitelik ve niceliğine göre, verildiği tarih itibariyle hükmün temyiz edilemez olduğu anlaşıldığından, 5320 sayılı Kanun'un 8/1 ve 1412 sayılı CMUK’nın 317. maddeleri uyarınca, tebliğnameye uygun olarak, sanık ... müdafii ve katılan ... vekilinin TEMYİZ İSTEKLERİNİN REDDİNE,  C) Sanık ... hakkında kişiyi hürriyetinden yoksun kılma, birlikte tehdit ve silahla kasten yaralama suçlarından kurulan mahkumiyet hükümlerine yönelik temyizlere gelince;  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede başkaca nedenler yerinde görülmemiştir.  Ancak;    1) 6545 sayılı Kanun'un 72. maddesiyle, CMK’nın 231/8. maddesinde yapılan değişikliğin suç tarihi itibariyle yürürlükte olmaması nedeniyle, CMK'nın 231. maddesinin uygulanmasına engel mahkumiyeti bulunmayan sanığın, kişilik özellikleri ile duruşmadaki tavır ve davranışları göz önünde bulundurularak, yeniden suç işleyip işlemeyeceği konusunda bir değerlendirme yapılıp sonucuna göre bir karar verilmesi gerektiği gözetilmeden, \"Midyat(kapatılan) Sulh Ceza Mahkemesi'nce hükmün açıklanmasının geri bırakılması kararı verildiği\" şeklindeki gerekçeyle hükmün açıklanmasının geri bırakılmasına yer olmadığına karar verilmesi,  2) Yalnızca kişiyi hürriyetinden yoksun kılma suçu yönünden;  Sanığın üzerine atılı suçu çocuğa karşı, birden fazla kişi ile birlikte işlemesi karşısında, TCK'nın 3 ve 61. maddeleri gereğince temel ceza belirlenirken, aynı Kanunun 109/3-b-f maddesindeki birden fazla nitelikli halin gerçekleştiği gözetilerek, temel hapis cezasının alt sınırdan uzaklaşmak suretiyle tayin edilmesi gerektiğinin gözetilmemesi,  Kanuna aykırı, sanık ... müdafii ve katılan ... vekilinin temyiz nedenleri yerinde görülmekle, tebliğnameye uygun olarak HÜKÜMLERİN BOZULMASINA, yargılamanın bozma öncesi aşamadan başlayıp sürdürülüp sonuçlandırılmak üzere dosyanın esas/hüküm mahkemesine gönderilmesine, 14.01.2021 tarihinde oy birliğiyle karar verildi."
}