{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; \"1985 ve 1999 tarihli hava fotoğrafları üzerinde yapılan teknik inceleme ile çekişmeli taşınmazın, üzerinde herhangi bir tarımsal faaliyet bulunmayan hali arazi niteliğinde olduğunun tespit edildiği, yine aynı rapora eklenen uydu fotoğrafları ile de çekişmeli taşınmaz üzerinde davalı yararına Kadastro Kanunu'nun 14. maddesindeki yasal koşulların gerçekleşmediğinin; ancak, dava konusu taşınmaz üzerinde bulunan meyve ağaçlarının kadastro tespitinin yapıldığı 04.10.2010 tarihinden önce davalı tarafından dikilmiş olduğunun anlaşıldığı belirtilerek, ziraatçi bilirkişi aracılığı ile yeniden keşif yapılarak 3402 sayılı Kanun'un 19/2. maddesi yönünden inceleme yapılması, bundan sonra davanın kısmen kabulü ile taşınmazın Hazine adına tesciline, üzerindeki muhdesatların da davalıya ait olduğunun beyanlar hanesinde gösterilmesine karar verilmesi\" gereğine değinilmiştir. Mahkemece, bozma ilamına uyularak yapılan yargılama sonunda davanın kısmen kabulüne, çekişmeli 7091 ada 1 parsel sayılı taşınmazın tapu kaydının iptali ile Hazine adına tesciline, 24.10.2016 tarihli bilirkişi raporunda gösterilen tüm muhdesatların davalıya ait olduğunun tapunun beyanlar hanesine tesciline karar verilmiş; hüküm, davalı ... Kutaş vekili tarafından temyiz edilmiştir.  Dosya içeriğine ve Mahkemece uyulan bozma kararı gereğince hüküm verilmiş olmasına göre yerinde görülmeyen bütün temyiz itirazlarının reddi ile usul ve yasaya uygun bulunan hükmün ONANMASINA, aşağıda yazılı bakiye nispi temyiz karar harcının temyiz edenden alınmasına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 21.01.2021 gününde oybirliği ile karar verildi."
}