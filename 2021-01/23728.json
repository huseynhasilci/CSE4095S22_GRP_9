{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : İstinaf başvurusunun esastan reddi       Bölge Adliye Mahkemesince verilen hüküm temyiz edilmekle; temyiz edenin sıfatı, başvurunun süresi ve kararın niteliği ile temyiz sebebine göre dosya görüşüldü:  Temyiz isteğinin reddi nedenleri bulunmadığından CMK'nın 288 ve 294. maddeleri kapsamında sanık ...’ın belirttiği hukuka aykırılık nedenleri ile CMK’nın 289. maddesinde sayılan kesin hukuka aykırılık halleri de gözetilerek yapılan incelemede;  İzmir Bölge Adliye Mahkemesi 12. Ceza Dairesi'nin kararına yönelik sanığın temyizinin; verilen cezayı hak etmediğine ve lehe hükümlerin uygulanması gerektiğine yönelik olduğu,  Kurulan hükümde bozmayı gerektirecek bir hukuka aykırılık bulunmadığından, karar hukuka uygun bulunmakla birlikte, sanığın hakaret eylemini alenen gerçekleştirmesine karşın, Kemalpaşa 1. Asliye Ceza Mahkemesi’nin 28/06/2018 tarih, 2017/593 esas, 2018/457 sayılı kararında, sanık hakkında TCK'nın 125/4. maddesinin uygulanması gerektiği gözetilmemiş ve istinaf incelemesi sırasında bu husus dikkate alınmayarak istinaf başvurusunun esastan reddine karar verilmiş ise de, aleyhe temyiz olmadığından bu hususta bozma yapılamayacağı anlaşılmakla, sanık ...’ın temyiz istemi yerinde görülmediğinden, İzmir Bölge Adliye Mahkemesi 12. Ceza Dairesi’nin kararına yönelik temyiz isteminin, tebliğnameye uygun olarak CMK'nın 302/1. maddesi uyarınca ESASTAN REDDİNE,  28/02/2019 tarihinde Resmi Gazete’de yayımlanarak yürürlüğe giren 7165 sayılı Kanun’un 8. maddesi ile değişik 5271 sayılı CMK’nin 304/1. maddesi gereğince “dosyanın Kemalpaşa 1. Asliye Ceza Mahkemesi'ne, kararın bir örneğinin ise İzmir Bölge Adliye Mahkemesi 12. Ceza Dairesi'ne gönderilmek üzere Yargıtay Cumhuriyet Başsavcılığı'na TEVDİİNE, 13/01/2021 tarihinde oy birliğiyle karar verildi."
}