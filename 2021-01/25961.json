{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Suça sürüklenen çocuk hakkında Ankara Cumhuriyet Başsavcılığı'nın 30/04/2015 tarih, 2015/18614 Esas numaralı iddianamesi ile, katılan ...'e yönelik kasten yaralama suçundan cezalandırılması istemi ile kamu davası açıldığı halde, hüküm kurulmamış ise de; zamanaşımı süresince karar verilmesi mümkün kabul edilmiştir.  Suça sürüklenen çocuk ... hakkında katılan ...'i kasten yaralama suçundan kurulan mahkumiyet hükmüne yönelik temyiz incelemesinde;  1) Resmi nüfus kaydına göre 07/05/1997 doğumlu olan ve suç tarihinde 18 yaşını doldurmadığı anlaşılan suça sürüklenen çocuk hakkında hüküm kurulurken, 5237 sayılı TCK’nin 31/3. maddesinin uygulanmaması suretiyle fazla ceza tayini,  2) Suça sürüklenen çocuk ... hakkında 5237 sayılı TCK'nin 86/1, 86/3-e, 87/1-d, 87/1-son maddeleri gereği hükmolunan \"5 yıl\" hapis cezasından TCK'nin 29. Maddesi gereğince (1/4) oranında indirim yapılırken \"3 yıl 9 ay\" yerine hesap hatası yapılarak \"3 yıl 9 ay 22 gün\" hapis cezasına hükmolunması suretiyle sanık hakkında fazla ceza tayini,  3) Yargıtay Ceza Genel Kurulunun 20.11.2018 tarih ve 2016/6-986 Esas - 2018/554 sayılı kararında da belirtildiği üzere, suç tarihinde 15-18 yaş grubunda olan suça sürüklenen çocuk hakkında, 5395 sayılı Çocuk Koruma Kanunu'nun 35/1. maddesi gereğince sosyal inceleme raporu aldırılmadan veya aynı maddenin 3. fıkrasına göre bu yönde inceleme yaptırılmamasının gerekçesi kararda gösterilmeden hüküm kurulması,  4) TCK'nin 53/4. maddesindeki düzenlemeye aykırı biçimde suç tarihinde 18 yaşından küçük olduğu kabul edilen suça sürüklenen çocuk hakkında TCK'nin 53. maddesinde düzenlenen hak yoksunluğunun uygulanmasına karar verilmesi,    Bozmayı gerektirmiş, katılan ... vekilinin ve suça sürüklenen çocuk müdafiinin temyiz sebepleri bu itibarla yerinde görülmüş olduğundan, hükmün bu nedenlerden, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca isteme uygun olarak BOZULMASINA, 14.01.2021 gününde oy birliğiyle karar verildi."
}