{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Hizmet nedeniyle güveni kötüye kullanma ve dolandırıcılık suçlarından sanık ...’nın mahkumiyetine dair verilen Ankara 5. Ağır Ceza Mahkemesi’nin 21/05/2013 tarih ve 2013/31 E. - 2013/164 K. sayılı hükümlerine karşı vaki temyiz istemi üzerine, dosya Yargıtay Cumhuriyet Başsavcılığı’nın 05.01.2015 tarih ve 2013/256890 sayılı \"onama\" talepli tebliğnamesiyle Dairemize gönderilmiş, ve Dairemizin 23/05/2019 tarih ve 2017/4045 E.- 2019/6235 K. sayılı ilamı ile kararın onanmasına karar verilmiştir. 6352 sayılı Yargı Hizmetlerinin Etkinleştirilmesi Amacıyla Bazı Kanunlarda Değişiklik Yapılmasına ve Basın Yoluyla İşlenen Suçlara İlişkin Dava ve Cezaların Ertelenmesi Hakkında Kanunun yürürlüğe girmesi üzerine anılan kanunun 99. maddesiyle değişik 5271 sayılı CMK'nın 308.maddesi uyarınca Yargıtay Cumhuriyet Başsavcılığından yapılan itiraz üzerine Dosya incelenerek gereği düşünüldü.  Yargıtay Cumhuriyet Başsavcılığının itiraz dilekçesinde ileri sürülen düşünce yerinde görüldüğünden itirazın KABULÜNE,  Dairemizin 23/05/2019 tarih ve 2017/4045 E.- 2019/6235 K. sayılı kararında sanık ...’nın katılanlar ..., ..., ..., ..., ... ve ...'a yönelik 6 kez dolandırıcılık suçundan mahkumiyetine dair \"Onamaya\" ilişkin kararının KALDIRILMASINA,  Sanığın .... Oto Galeri isimli iş yerinin sahibi olduğu, oto alım satımı ve oto kiralama işi ile uğraştığı, suç tarihi öncesinde, katılan ...'e ait .... Rent A Car isimli iş yerinden, değişik şahıslardan kiralanan 10 adet aracı kiraladığı, kiraladığı bu araçları noter satışını veremeyeceğini bildiği halde avantajlı satış süsü verip, hileli hareketlerle katılanlar ..., ..., ..., ..., ... ve ...'a farklı bedellerle sattığı ancak aradan zaman geçmesine rağmen katılanlara noter satışlarını yapmadığı gibi ödedikleri paraları da geri iade etmediği, bu şekilde sanığın üzerine atılı katılanlar ..., ..., ..., ..., ... ve ...'a yönelik dolandırıcılık suçlarını işlediği iddia olunan somut olayda;  Sanığa yüklenen dolandırıcılık suçları nedeniyle, hükümden sonra 02/12/2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaştırma işlemleri için gereği yapılarak sonucuna göre sanığın hukuki durumunun takdir ve tayini zorunluluğu,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA, 14.01.2021 tarihinde oy birliğiyle karar verildi."
}