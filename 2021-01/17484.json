{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kamu malına zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  I-Sanık hakkında kurulan hükme yönelik şikayetçi İçişleri Bakanlığı vekilinin temyiz isteminin incelenmesinde;  Katılan sıfatını alabilecek surette suçtan zarar görmüş bulunan şikayetçi İçişleri Bakanlığı’nın duruşmadan usulüne uygun haberdar edilmediği, Yargıtay Cumhuriyet Başsavcılığı’nca yapılan iade işlemi üzerine şikayetçi İçişleri Bakanlığı vekilinin 07.10.2020 havale tarihli dilekçesi ile hükmü temyiz ettiği anlaşılmakla, şikayetçi kurumun 5271 sayılı CMK'nın 260/1. madde ve fıkrası uyarınca yasa yollarına başvurma hakkı bulunduğu belirlenerek yapılan incelemede;  28.09.2020 tarihinde usulüne uygun tebliğ edilen hükmü, CMUK.nun 310. maddesinde belirtilen bir haftalık yasal süreden sonra 07.10.20120 tarihinde temyiz eden şikayetçi İçişleri Bakanlığı vekilinin temyiz isteminin 5320 sayılı Yasanın 8/1. maddesi uyarınca uygulanması gereken CMUK.nun 317. maddesi gereğince istem gibi REDDİNE,  II- Sanığın hakkında kurulan hükme yönelik temyiz istemi hakkında yapılan incelemede;  TCK'nın 53. maddesinin bazı bölümlerinin iptaline ilişkin Anayasa Mahkemesinin 24.11.2015 tarihinde yürürlüğe giren 08.10.2015 gün ve 2014/140 E., 2015/85 K. sayılı kararı da nazara alınarak bu maddede öngörülen hak yoksunluklarının uygulanmasının infaz aşamasında gözetilmesi mümkün görülmüş, dosya içeriğine göre diğer temyiz itirazları yerinde görülmemiştir. Ancak;  Sanığın kovuşturma aşamasındaki savunmasında, kurum zararını giderdiğini beyan etmesi ve müşteki kurumun da 19.12.2011 tarihli müzekkere cevabında sanığın ailesi tarafından zararın giderildiğini bildirmekle birlikte, gerek sanığın gerekse müşteki kurumun zararın ne zaman giderildiğine ilişkin bir beyanının bulunmaması karşısında sanığın zararı yargılamanın hangi aşamasında giderdiği kurumdan sorulmak suretiyle şüpheye yer bırakmayacak şekilde tespit edilerek, zararın soruşturma aşamasında giderildiğinin tespiti halinde sanık hakkında etkin pişmanlık hükümleri bakımından TCK'nın 168/1. maddesinin uygulanmasının, zararın kovuşturma aşamasında giderildiğinin tespiti halinde sanık hakkında TCK'nın 168/2. maddesinin uygulanması gerektiğinin gözetilmemesi,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebeplerden dolayı isteme aykırı olarak BOZULMASINA, 27.01.2021 gününde oy birliğiyle karar verildi."
}