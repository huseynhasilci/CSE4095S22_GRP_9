{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-c maddesi uyarınca beraat    Hizmet nedeniyle güveni kötüye kullanma suçundan sanık hakkında verilen beraat hükmü, katılanlar vekili tarafından temyiz edilmekle, dosya incelendi, gereği düşünüldü;  Sanığın, Altınova ilçesi Kaytazdere Beldesinde bulunan \"Birlik Sitesinde\" 15/07/2012-07/07/2013 tarihleri arasında yönetim kurulu başkanı olarak görev yaptığı, 07/07/2013 tarihinde görev süresi bitmesine rağmen 11/07/2013 tarihinde sanığın sitenin Ziraat Bankası Altınova Şubesinde bulunan hesabındaki paradan 2.211.TL ve 1.200.TL olmak üzere toplam 3.411.TL para ile kendi kredi kartı borcunu ödediği, bu surette sanığın hizmet nedeniyle güveni kötüye kullanma suçunu işlediği iddia olunan somut olayda,  Sanığın aşamalarda alınan savunmasında 1. genel kurul toplantısı ile 2. genel kurul toplantısı arasında site hesabında para olmadığı için ödemeleri kendi kredi kartı ile daha sonra sitenin hesabından almak üzere yaptığı, halen sitede 7.000.TL üzerinde bir alacağı kaldığını beyan etmiş olmasına rağmen, sanık savunmasının doğruluğunun araştırılmamış olması karşısında, maddi gerçeğin hiçbir kuşkuya yer bırakmayacak şekilde tespiti bakımından, öncelikle sanığın görev yaptığı döneme ait yönetim, denetim ve karar defterleri ile kayıtlar getirtilip sanığın savunmasında belirttiği şekilde kendi kredi kartı ile harcama yaptığı ödemelerin sitenin giderleri için kullanılıp kullanılmadığının, gerektiğinde harcamaların yapıldığı şirket temsilcilerinin dinlenilmesi suretiyle açıklığa kavuşturulması, site yönetim kurulu başkanına bu konuda yetki verilip verilmediği, sanığa alacaklı olduğundan bahisle bir ödeme yapılıp yapılmadığının tespit edilmesi, sanığın ayrıntılı olarak beyanının yeniden alınması ve site adına yaptığını iddia ettiği ödemelere neden olan harcamaların kalem kalem nelerden ibaret olduğu hususu sorulup varsa bu harcamalara dair belge ve faturaların istenmesi, tüm bu hususlar yerine getirildikten sonra sanığın kendi hesabına geçirdiği paranın mahiyeti ile ilgili Yargıtay denetimine imkan verecek şekilde yeni bir bilirkişi raporu alınması ve toplanan tüm deliller birlikte değerlendirilerek sonucuna göre sanığın hukuki durumunun tayin ve takdiri gerektiği gözetilmeden eksik inceleme ve yetersiz gerekçe ile yazılı şekilde hüküm kurulması,  Bozmayı gerektirmiş, katılanlar vekilinin temyiz itirazları bu itibarla yerinde görülmüş olduğundan bu sebeplerden dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK’un 321. maddesi uyarınca hükmün BOZULMASINA, 28/01/2021 tarihinde oybirliğiyle karar verildi."
}