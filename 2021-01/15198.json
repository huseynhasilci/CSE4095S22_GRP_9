{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü,  Yerinde görülmeyen diğer temyiz nedenlerinin reddine, ancak;  Oluşa, dosya içeriğine, sanığın tüm aşamalarda Parapara İlkokulunda çalışan işçilerin sorumlusu olduğunu, olay günü Parapara İlkokuluna bıraktığı işçilerden tanık Ayşe Sancar 'ın kendisini telefonla aradığını, bir adamın kendisini taciz ettiğini söylemesi üzerine okula gittiğini, oradaki çalışanların katılan ...'yı çağırdığını, katılan ...'in suçlamaları kabul etmediğini, bu esnada olay yerinde bulunan Suriyeli kişilerin katılana saldırdığını ve kendisinin katılanı darp etmediğini ifade ettiği, sanığın bu savunmasını destekler tanık Ayşe Sancar'ın katılanın sanık tarafından darp edilmediğini, Suriyeli kişiler tarafından darp edildiğine ilişkin anlatımı, tanık Abdülkadir Belek'in soruşturma aşamasında Suriyeli bir şahsın katılanı darp ettiğine ilişkin ifadesi ve katılanın da aşamalarda taciz suçlamasıyla bir grubun kendisine saldırdığını beyan etmesi karşısında; katılanın sanık tarafından da darp edildiğine ilişki soyut iddiası dışında, sanığın üzerine atılı suçu işlediğine dair mahkumiyet hükmü kurmaya yeterli, kesin ve inandırıcı delil elde edilmediğinden, sanık hakkında kasten yaralama suçu yönünden beraat hükmü kurulması gerektiği gözetilmeden, yazılı şekilde hüküm kurulması,  Bozmayı gerektirmiş, sanık müdafiinin temyiz sebepleri bu itibarla yerinde görülmüş olduğundan hükmün bu sebeplerle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca isteme uygun olarak BOZULMASINA, 26.01.2021 gününde oy birliğiyle karar verildi."
}