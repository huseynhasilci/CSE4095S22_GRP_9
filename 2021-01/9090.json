{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Başkasına ait banka veya kredi kartlarının izinsiz kullanılması suretiyle yarar sağlama suçundan meçhul şüpheli hakkında yapılan soruşturma esnasında, suç yeri itibarıyla dosyanın Karşıyaka Cumhuriyet Başsavcılığına gönderilmesine dair İzmir Cumhuriyet Başsavcılığının 25/06/2020 tarihli ve 2020/63031 soruşturma, 2020/5112 sayılı yetkisizlik kararını müteakip, bu kez suç yeri bakımından dosyanın Büyükçekmece Cumhuriyet Başsavcılığına gönderilmesine ilişkin Karşıyaka Cumhuriyet Başsavcılığınca verilen 21/07/2020 tarihli ve 2020/10765 soruşturma, 2020/971 sayılı yetkisizlik kararı üzerine, Karşıyaka Cumhuriyet Başsavcılığının yetkili savcılık olarak belirlenmesine dair İzmir 6. Ağır Ceza Mahkemesinin 24/07/2020 tarihli ve 2020/850 Değişik iş sayılı Kararının;  Yargıtay 5. Ceza Dairesinin 25/06/2018 tarihli ve 2018/5967 esas, 2018/4705 sayılı ilâmında \"5237 sayılı Türk Ceza Kanunu’nun 245. maddesinde düzenlenen başkasına ait banka veya kredi kartının izinsiz kullanılması suretiyle yarar sağlama suçunda soruşturma yapmaya yetkili C.Başsavcılığının, harcama işleminin yapıldığı veya menfaatin temin edildiği yer C.Başsavcılığı olduğu\" şeklinde belirtildiği üzere, müştekinin kredi kartıyla.... İlt. Hz. Pz. Sa isimli internet sitesi üzerinden cep telefonuna kontör yüklemeye çalışırken, kredi kartından bilgisi ve rızası dışında 5.499,00 Türk lirası çekildiği, bahse konu .... İlt. Hz. Pz. Sa isimli iş yerinin adresinin Cumhuriyet Mah. Kaya Milennium İş Merkezi Kat:11 Beykent Beylikdüzü/İstanbul olduğu ve haksız menfaatin temin edildiği yerin Büyükçekmece Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 21/10/2020 gün ve 94660652-105-35-13532-2020-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  Kanun yararına bozma istemine dayanan ihbarname münderecatı yerinde görüldüğünden talebin kabulü ile İzmir 6. Ağır Ceza Mahkemesince verilen 24/07/2020 tarihli ve 2020/850 Değişik iş sayılı Kararın CMK'nın 309. maddesi uyarınca BOZULMASINA, bozma sebebine nazaran müteakip işlemlerin mercince yapılmasına, dosyanın mahalline gönderilmesi için Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}