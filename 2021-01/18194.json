{
    "Dairesi": "6.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " İş yeri dokunulmazlığını ihlal, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Suça sürüklenen çocuklar müdafinin 11/2/2016 tarihli \"Sakarya Nöbetçi Ağır Ceza Mahkemesi'ne gönderilmek üzere\" şeklinde yazdığı dilekçesinin mala zarar verme ve iş yeri dokunulmazlığını ihlal suçlarına da yönelik temyiz talebi mahiyetinde olduğu belirlenerek yapılan incelemede;  I-Suça sürüklenen çocuklar hakkında mala zarar verme suçundan kurulan hükümlerin incelenmesinde;  Suça sürüklenen çocuklar müdafiinin suça sürüklenen çocuklar hakkında kurulan ayrı ayrı beraat hükümlerinin temyizinde hukuki menfaatinin bulunmadığı anlaşıldığından temyiz isteminin 1412 sayılı CMUK'nun 317.maddesi gereğince REDDİNE,  II-Suça sürüklenen çocuklar hakkında iş yeri dokunulmazlığını ihlal suçundan kurulan hükümlerin incelenmesinde;  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hakimin takdirine göre; suçun suça sürüklenen çocuklar tarafından işlendiğini kabulde usul ve yasaya aykırılık bulunmadığı anlaşılmış, diğer temyiz itirazları da yerinde görülmemiştir.  Ancak;  Suç tarihindeki sabıka kaydına göre suça sürüklenen çocukların sabıkasız olduğu, yakalama tutanağı içeriğine göre olaydan hemen sonra yakalanan suça sürüklenen çocukların üzerinden çalınan suç konusu malzemelerin çıktığı, kolluk tarafından müştekiye teslim edildiği ve hırsızlık suçundan suça sürüklenen çocuklar hakkında, suç tarihinde sabıkasız olmaları, somut bir zararın bulunmaması, eylemin teşebbüs aşamasında kalmış olması, şeklindeki gerekçeyle hükmün açıklanmasının geri bırakılması kararı verildiği halde iş yeri dokunulmazlığını ihlal suçundan doğrudan adli para cezası verilmiş ise de, iş yeri dokunulmazlığını ihlal etme suçunun maddi, somut bir zarar ihtiva etmemesi nedeniyle giderilmesi gereken bir zararın bulunmadığı ve bu nedenle hükmün açıklanmasının geri bırakılması koşullarının da oluşacağının anlaşılması karşısında hükmün açıklanmasının geri bırakılması hükümlerinin uygulanıp uygulanmayacağının tartışılması gerektiği gözetilmeden yazılı şekilde karar verilmesi,  Bozmayı gerektirmiş, suça sürüklenen çocuklar müdafiinin temyiz itirazı bu itibarla yerinde görülmüş olduğundan, hükümlerin açıklanan nedenle tebliğnameye uygun olarak BOZULMASINA, 27.01.2021 gününde oy birliğiyle karar verildi."
}