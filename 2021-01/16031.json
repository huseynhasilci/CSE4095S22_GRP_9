{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıkların ayrı ayrı beraatine, müsadere, tasfiye    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I) Katılan kurum vekili ve o yer Cumhuriyet Savcısının sanık ... hakkında verilen beraat hükmünü temyizi üzerine yapılan incelemede;  Sanık ... hakkında, \".... Manav\" isimli iş yerinde kaçak sigara satışı yapmaktan kamu davası açılmış olup, sanık savunmasında iş yerinin oğlu ...'a ait olduğunu söylemesi üzerine suç duyurusunda bulunularak sanık ... hakkında kamu davası açılarak birleştirme kararı verildiği görülmüştür. Sanık ... aşamalardaki savunmasında iş yerinin kendisine ait olduğunu babası ....'in haberi olmadan kaçak sigara alarak satışını yaptığını suça konu sigaralardan haberinin bulunmadığını beyan etmesi karşısında sanığın savunmasının aksine, cezalandırılmasına yeterli, her türlü şüpheden uzak, kesin ve inandırıcı delil elde edilemediği gözetilerek beraati yerine mahkemenin farklı gerekçeyle verdiği beraat kararının netice itibarıyla usul ve yasaya uygun olduğu anlaşılmakla;  Yapılan duruşmaya, toplanan ve karar yerinde açıklanan delillere, gösterilen gerekçeye ve takdire göre katılan kurum vekili ve o yer Cumhuriyet Savcısının yerinde görülmeyen temyiz itirazlarının reddiyle hükmün ONANMASINA,  II) Katılan kurum vekili ve o yer Cumhuriyet Savcısının sanık ... hakkında verilen beraat hükmünü temyizi üzerine yapılan incelemede ise;  UYAP aracılığıyla elektronik ortamda MERNİS'ten alınan nüfus kayıt örneğine göre sanık Fikret Elmas'ın hükümden sonra 18.07.2017 tarihinde öldüğü anlaşıldığından, hakkındaki kamu davasının ölüm nedeniyle düşürülmesine karar verilmesi zorunluluğu,  Bozmayı gerektirmiş, o yer Cumhuriyet Savcısı ve katılan kurum vekilinin temyiz itirazları bu itibarla yerinde görüldüğünden hükmün 5320 sayılı Yasa'nın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA, 26.01.2021 tarihinde oy birliğiyle karar verildi."
}