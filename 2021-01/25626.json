{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Tehdit,yaralama, mala zarar verme,hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  A-Sanık hakkında katılan ...'a yönelik hakaret ve mala zarar verme suçlarına ilişkin kararda öngörülen cezaların nitelik ve niceliğine göre, verildikleri tarih itibariyle hükümlerin temyiz edilemez olduğu anlaşıldığından, 5320 sayılı Kanunun 8/1 ve 1412 sayılı CMUK’nın 317. maddeleri uyarınca sanık ...'ın tebliğnameye uygun olarak, TEMYİZ İSTEĞİNİN REDDİNE,  B- Sanık hakkında katılan ...'a yönelik yaralama ve silahla tehdit suçları ile mağdur ...'e yönelik hakaret suçundan kurulan hükümlere yönelik temyize gelince;  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede,  1-Sanığın Jandarma görevlisi olan mağdur ... ile yaptığı telefon görüşmesinde hakaret ettiğini kabul etmeyen savunması , mağdurun iddialarını doğrulamayan 25/08/2011 tarihli tutanak ve telefon görüşmesinde söylendiği kabul edilen sözleri doğrular tanık beyanının da bulunmaması karşısında sanık hakkında atılı suçtan beraat yerine mahkumiyet kararı verilmesi,  2- Olaya ilişkin görgüye dayalı bilgisi bulunduğu anlaşılan Bayram Koca ile soruşturma aşamasında dinlenen ...'ün duruşmaya çağrılarak tanık sıfatıyla ifadelerinin alınması ve sonucuna göre suç niteliğinin belirlenmesi gerekirken, sanığın katılanın üzerine yürüyüp tahra ile kafasına vurduktan sonra kaçan katılanı bir müddet kovaladıktan sonra elinde tahra olduğu halde katılanı öldürmekle tehdit ettiği kabul edilen olayda , eksik inceleme ve yetersiz gerekçe ile silahla tehdit suçunun yaralama suçu içerisinde kaldığının kabulü ile silahla tehdit suçundan beraat kararı verilmesi,  3-Sanığın aşamalarda “Olay günü öz kardeşim olan ... ile tartışıp kavga etmiştik” şeklindeki savunması karşısında, olayın çıkış nedeni ve gelişmesi değerlendirilerek sonucuna göre TCK’nın 29, maddesinde düzenlenen haksız tahrik hükümlerinin uygulanıp uygulanmayacağının tartışılmaması,  Kanuna aykırı ve sanık ... ve o yer Cumhuriyet savcısının temyiz nedenleri bu bakımdan yerinde görülmüş olduğundan, tebliğnameye uygun olarak, HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 14/01/2021 tarihinde oy birliğiyle karar verildi."
}