{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Şantaj, özel hayatın gizliliğini ihlal",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-Sanık hakkında özel hayatın gizliliğini ihlal suçundan kurulan beraat hükmünün temyizinde,  Eyleme ve yükletilen suça yönelik katılan ... vekilinin temyiz iddiaları yerinde görülmediğinden, tebliğnameye uygun olarak TEMYİZ DAVASININ ESASTAN REDDİYLE HÜKMÜN ONANMASINA,  2-Sanık hakkında şantaj suçundan kurulan beraat hükmünün temyizinde ise;  Başkaca nedenler yerinde görülmemiştir.  Ancak;  TCK'nın 107/2 maddesinde yazılı suçun oluşumu için, yarar sağlamak amacıyla bir kişinin şeref ve saygınlığına zarar verecek nitelikteki hususların açıklanacağı veya isnad edileceği tehdidinde bulunulması yeterli olup, isnada konu hususların gerçek olması gerekmediği gibi failin elinde isnadı ortaya koyacak belge ve bilgi bulunması da şart değildir.  Bu açıklamalar doğrultusunda; katılanın aşamalardaki istikrarlı beyanları, tanık Hayati Selbaş'ın mahkemedeki beyanında; sanığın katılana şantaj yaptığını ...'ın söylediğini, bunun üzerine sanığı aradığını, sanığın bu iddiayı kabul etmediğini, ancak katılanın başkaları ile ilişkisi olduğunu belirttiğini, bu ilişkiye dair fotoğraflar olduğunu, \"bu fotoğrafları Facebook'a atarım\" gibi sözler söylediğini, fotoğrafları kendisine göstermediğini belirtmesi, tanık ...'ın savcılıktaki beyanında; sanığın katılana ait fotoğraflar ve CD olduğunu, \"gel buraya sana göstereceğim\" dediğini, ilişki esnasında çekilmiş görüntü kayıtlarının olduğunu, ancak yüzünün görünmediğini belirttiği, görüntü ve fotoğrafları kendisine göstermediğini belirtmesine karşın mahkeme aşamasında bu hususların detaylı bir şekilde tanık Kemalattin'e açıklattırılmaması karşısında; belirtilen eksiklikler giderildikten sonra, sanığın savunmasına ve hangi delillere hangi gerekçe ile üstünlük tanındığı, katılanın ve gösterdikleri tanık beyanlarına neden itibar edilmediği denetime olanak verecek şekilde açıklanmadan, eksik kovuşturma ve yetersiz gerekçe ile beraat kararı verilmesi,  Kanuna aykırı ve katılan ... vekilinin temyiz nedenleri yerinde görüldüğünden, tebliğnameye uygun olarak HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 11/01/2021 tarihinde oy birliğiyle karar verildi."
}