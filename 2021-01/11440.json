{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "05",
    "Mahkeme Ayı": "01",
    "Mahkeme Yılı": "2021",
    "Suç": " 6136 sayılı Yasaya aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanıklar müdafileri",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  1-Sanık ... hakkında ruhsatsız silah bulundurma suçundan verilen hükmün açıklanmasının geri bırakılmasına kararına yönelik olarak mahallince kanun yararına bozma yoluna gidilebileceği belirlenerek yapılan incelemede;  5271 sayılı CMK.nın 231/12. maddesi uyarınca hükmün açıklanmasının geri bırakılmasına ilişkin kararlar itiraza tabi olup temyiz yasa yoluna başvurulması olanaklı bulunmadığından, sanık ... müdafiinin temyiz isteminin 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 317. maddesi gereğince REDDİNE, bu hususta ... 1. Ağır Ceza Mahkemesi tarafından bir karar verilmiş olmakla dosyanın mahalline iadesine,  2-Sanıklar ..., ... ve ... hakkında silah ticareti suçundan kurulan mahkumiyet hükümlerine yönelik olarak yapılan temyiz isteğinin incelenmesinde;  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre sanık ... müdafinin ve sanık ... müdafinin bir nedene dayanmayan, sanık ... müdafinin, usul ve yasaya aykırı olarak, somut delil elde edilmeden mahkumiyet hükmü kurulduğuna, sanık hakkında takdiri indirim nedenlerinin, erteleme ve hükmün açıklanmasının geri bırakılması hükümlerinin uygulanması gerektiğine yönelik temyiz itirazları yerinde görülmediğinden reddiyle hükümlerin ONANMASINA,    3-Sanık ... hakkında ruhsatsız silah bulundurma suçundan kurulan mahkumiyet hükmüne yönelik olarak yapılan temyiz isteğinin incelenmesinde;  Sanık hakkında aynı eylem sebebiyle 6136 sayılı Kanunun 12/1. madde ve 13/1. maddeleri gereğince ayrı ayrı ceza tayin edildiğinin anlaşılması karşısında, sanık ... hakkında 5237 sayılı TCK.nın 44. maddesi kapsamında düzenlenen fikri içtima kuralı uyarınca en ağır cezayı gerektiren fiilden hüküm kurulması gerekirken ayrı ayrı cezaya hükmedilmesi suretiyle fazla ceza tayini,  Yasaya aykırı, sanık müdafinin temyiz itirazı bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi gereğince uygulanması gereken CMUK.nın 321. maddesi uyarınca BOZULMASINA, 05.01.2021 gününde oybirliğiyle karar verildi."
}