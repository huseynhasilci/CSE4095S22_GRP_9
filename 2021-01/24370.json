{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Nitelikli dolandırıcılık suçundanTCK’nın 158/1-d, 62, 52,53, maddeleri gereğince mahkumiyet  Resmi belgede sahtecilik suçundan TCK’nın 204/1, 43, 62, 53 maddeleri gereğince mahkumiyet    Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler sanık tarafından temyiz edilmekle, dosya incelenerek gereği düşünüldü:  Gerekçeli kararda suç tarihinin \"2008\" yerine \"15/05/2006\" olarak mahallinde düzeltilmesi mümkün görülmüştür.  Sanığın, tanık ....’den harici satış ile suç konusu aracı alan mağdur ...’den .... plakalı aracı satın aldığı, şase numarasını ve plakasını .... plakalı araç ile değiştirerek mağdur ...’a sattığı, mağdur ...’un aracın durumunu bilmeden bir süre kullanıp haricen sanığa tekrar sattığı, sanığın ise mağdur ...’e aracı sattığı, mağdur ...'in de satış işleminin noterde yapılmasına duyduğu güvenle aracı satın alıp trafikte adına tescil ettirdiği, mağdur ...'in de mağdur ...’e ,mağdur ...'in de bir süre kullandıktan sonra katılan ...’a aracı sattığı, bu suretle sanığın üzerine atılı suçları işlediğinin iddia olunduğu somut olaylarda;  Sanığın inkara yönelik savunması, mağdur beyanları ile tüm dosya kapsamı birlikte değerlendirildiğinde; sanık ...'in aracı satın aldığı 12/11/2003 tarihinde aracın şase numaralarının monte edilmiş sahte şase numarasıyla aynı olduğu ve araç üzerinde sanığın elinde bulunduğu süre içinde değişiklik yapılmadığı anlaşılmakla; atılı suçların sanık tarafından işlendiği sabit olmadığından sanığın beraati yerine yazılı şekilde mahkumiyetine hükmedilmesi,  Kabule göre de ;  Sanığın, sahte şase numarası yazılı olarak tanzim edilmiş noter satış sözleşmeleri ile aracı satması şeklinde gerçekleşen eylemlerde, içeriği itibariyle sahte olan noter belgeleri nedeniyle TCK’nın 204/3. maddesi gereğince artırım yapılması gerektiği gözetilmeyerek, eksik ceza tayini,  Kanuna aykırı olup, sanığın temyiz itirazları bu itibarla yerinde görülmüş olduğundan hükümlerin bu sebeplerden dolayı 5320 sayılı Yasanın 8/1. maddesi gereğince uygulanması gereken 1412 sayılı CMUK'nun 321. maddesi uyarınca BOZULMASINA, 1412 sayılı CMUK'nun 326/son maddesi uyarınca sanığın kazanılmış hakkının korunmasına, 13/01/2021 tarihinde oy birliğiyle karar verildi."
}