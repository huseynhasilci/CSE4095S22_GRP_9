{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Ceza verilmesine yer olmadığına, mahkumiyet      Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1)Katılan sanık ... hakkında katılan sanık ...'e yönelik kasten yaralama suçundan verilen mahkumiyet hükmüne, katılan sanıklar hakkında hakaret suçundan verilen ceza verilmesine yer olmadığına dair hükümlere yönelen temyiz sebeplerinin yapılan incelemesinde;  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre katılan sanıklar müdafilerinin temyiz sebeplerinin reddiyle hükümlerin ONANMASINA,  2)Katılan sanık ... hakkında katılan sanık ...'ye yönelik kasten yaralama suçundan verilen mahkumiyet hükmüne yönelen temyiz sebeplerinin yapılan incelemesinde;  Katılan sanık ... hakkında 5237 sayılı TCK'nin 86/1,87/3. maddeleri uyarınca belirlenen ''1 yıl 2 ay hapis'' cezasından, TCK'nin 29. maddesi uyarınca (1/4) oranında indirim yapılırken ''10 ay 15 gün hapis cezası'' yerine ''10 ay 15 gün cezası''na, devamla TCK'nin 62. maddesi uyarınca (1/6) oranında indirim yapılırken ''8 ay 22 gün hapis cezası'' yerine ''8 ay 22 gün cezası''na karar verilmesi,  Bozmayı gerektirmiş, katılan sanıklar müdafilerinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, ancak bu husus yeniden yargılamayı gerektirmediğinden CMUK'un 322. maddesi gereğince, hükmün TCK'nin 29. maddesinin uygulandığı paragrafından ''10 ay 15 gün cezası'' ibaresinin çıkartılarak yerine ''10 ay 15 gün hapis cezası'' ibaresinin eklenmesi, yine TCK'nin 62. maddesinin uygulandığı paragraftan ''8 ay 22 gün cezası'' ibaresinin çıkartılarak yerine ''8 ay 22 gün hapis cezası'' ibaresinin eklenmesi suretiyle hükmün DÜZELTİLEREK ONANMASINA, 26.01.2021 gününde oy birliğiyle karar verildi."
}