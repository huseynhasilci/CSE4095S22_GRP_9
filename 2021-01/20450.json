{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütünün propagandasını yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  İlk Derece Mahkemesi : Isparta 2. Ağır Ceza Mahkemesinin 05.10.2016 tarih ve 2016/124 - 2016/145 sayılı kararı   Hüküm : İlk Derece Mahkemesinin kararı kaldırılarak; 3713 sayılı Kanunun 7/2-1-2. cümle, TCK'nın 43/1,  62, 53, 63, CMK'nın 231/5. maddeleri uyarınca hükmün açıklanmasının geri bırakılması kararına  yönelik temyiz isteminin 02.12.2019 tarihli ek kararla reddi    Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyiz sebebine göre dosya incelendi, gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Bölge Adliye Mahkemesince silahlı terör örgütünün propagandasını yapma suçundan verilen hükmün açıklanmasının geri bırakılmasına ilişkin kararın 07.12.2016 tarihinde kesinleştirildiği, 24.10.2019 tarihinde Resmi Gazetede yayımlanarak yürürlüğe giren 7188 sayılı Kanunun 29. maddesi ile 5271 sayılı CMK'nın 286. maddesinde yapılan değişiklik üzerine sanık müdafii tarafından temyiz isteminde bulunulduğu, Bölge Adliye Mahkemesince bu istemin 02.12.2019 tarihli ek kararla reddedildiği anlaşılmakla;  Hükmün açıklanmasının geri bırakılmasına ilişkin karar, 5271 sayılı CMK'nın 231/12. maddesi uyarınca itiraza tabi olup temyizi mümkün bulunmadığından, temyiz isteminin reddine dair usul ve yasaya uygun ek kararın ONANMASINA, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304/1. maddesi uyarınca dosyanın Isparta 2. Ağır Ceza Mahkemesine, kararın bir örneğinin bilgi için Antalya Bölge Adliye Mahkemesi 2. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 28.01.2021 tarihinde oy birliğiyle karar verildi."
}