{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  5271 sayılı CMK'nın 264. maddesindeki kabul edilebilir bir başvuruda kanun yolunun veya merciin belirlenmesinde yanılma, başvuranın haklarını ortadan kaldırmaz hükmü uyarınca katılan vekilinin dilekçesinin temyiz talebi niteliğinde olduğu ve Dairemizce, uzlaştırma hükümlerinin uygulanması gerektiğinden bahisle sanık hakkındaki mahkumiyet hükmünün bozulması üzerine, taraflar arasında uzlaşmanın sağlanamadığı belirlenerek yapılan incelemede;  Katılanın, kendisini müteahhit ve usta olarak tanıtan sanıkla ev inşası için anlaştığı, sanığın evin temeli olacak yerleri kepçe marifetiyle kazdırdığı akabinde yazılı anlaşma yapıldığı ve 8.000 TL'nin de sanığa verildiği, ertesi gün sanığın katılandan aralarında akdedilen yazılı sözleşmeyi fotokopisini çektireceğini, inşaat projesinin içinde kayıtlı olduğu CD'yi ise onaylattıracağını söyleyerek alıp ortadan kaybolduğu, suç duyurusunda bulunulacağının belirtilmesi üzerine 2.000 TL'yi katılana gönderdiği ancak hileli hareketlerle katılanı aldatarak 8.000 TL haksız kazanç elde ettiği ayrıca suçun emare ve delillerini ortadan kaldırmak amacıyla katılandan sözleşmeyi aldığı ve bu şekilde dolandırıcılık suçunu işlediği iddia edilen olayda; sanık savunması, katılan beyanı, tanıkların ifadeleri ve tüm dosya içeriğine göre; sanığın dolandırıcılık kastıyla hareket ettiği, ev inşası için anlaşma yaptığı katılanda güven duygusu oluşturabilmek amacıyla inşaatın temel alanını belirleterek yanında getirdiği kepçe ile kazdırdığı, katılanla sözleşme imzaladığı ancak ertesi gün fotokopisini çekeceği bahanesiyle sözleşmeyi alarak mahkemede aralarında yazılı bir sözleşme yapılmadığını beyan ettiği ve asıl amacı sözleşme akdetmek olmayan sanığın hileli hareketlerle güven duygusu oluşturduğu katılandan daha sonra 2.000 TL'si iade edilen 8.000 TL tutarında haksız menfaat temin etmek suretiyle üzerine atılı suçu işlediği ve basit dolandırıcılık eyleminin sübuta erdiği gözetilmeksizin sanığın mahkumiyeti yerine yazılı şekilde beraatine hükmedilmesi,  Bozmayı gerektirmiş olup, katılan vekilinin temyiz itirazları bu nedenlerle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca, hükmün BOZULMASINA, 11/01/2021 tarihinde oybirliğiyle karar verildi."
}