{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " İş ve çalışma hürriyetinin ihlali, kasten yaralama, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet         Yerel Mahkemece verilen hükümler temyiz edilmekle, başvurunun süresi ve kararların niteliği ile suç tarihine göre dosya görüşüldü:  1- Hakaret suçlarına ilişkin kararlarda öngörülen cezaların nitelik ve niceliklerine göre, verildikleri tarih itibariyle hükümlerin temyiz edilemez olduğu anlaşıldığından, tebliğnameye uygun olarak, 5320 sayılı Kanunun 8/1 ve 1412 sayılı CMUK'nın 317. maddeleri uyarınca, sanıklar ..., ... ve ... müdafiinin TEMYİZ İSTEĞİNİN REDDİNE,  2- Kasten yaralama ve iş ve çalışma hürriyetinin ihlali suçlarına yönelik temyizde,  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler, gerekçe içeriğine göre ve Dairemizce de benimsenen Yargıtay Ceza Genel Kurulunun 2013/213 Esas 2014/ 522 Karar sayılı ilamında da belirtildiği üzere sanığın tek bir fiille birden fazla farklı suçun oluşmasına neden olması ihtimali bulunmakta olup, ceza adaletini sağlamak ve doğru sonuca ulaşabilmek amacıyla her iki suçtan kurulan hükümlerin temyiz incelemesinin birlikte yapılması gerekeceğinden, ceza miktarı itibarıyla kesin nitelikte olan kasten yaralama suçundan kurulan hükmün de temyizi kabil olduğu kabul edilerek yapılan incelemede,  A) Sanık ...’in diğer sanıklarla birlikte, elektrik kesme işlemi ile görevli olan katılanlara, araçlarının önünü kesip, işlerini yapmalarına engel olmak için saldırdıkları olayda, eylemin bütün halinde birden fazla kişiyle birlikte iş ve çalışma hürriyetinin ihlâli suçunu oluşturduğu, bu suçun işlenmesi sırasında gerçekleştirilen TCK'nın 86/2. maddesi kapsamında kalan yaralama eyleminin suçun cebir unsuru içerisinde değerlendirilmesi gerektiği gözetilmeden, suç vasfında yanılgıya düşülerek kasten yaralama suçundan ayrı hüküm kurulması,  B) Hükümden sonra 24/10/2019 tarihinde yürürlüğe giren 7188 sayılı Kanun'un 26. maddesi ile değişik CMK’nın 253/1. madde hükmü uyarınca, sanıkların üzerine atılı TCK’nın 117/1, 119/1-c maddesinde tanımı yapılan iş ve çalışma hürriyetinin ihlali suçunun uzlaştırma kapsamına alınmış olması karşısında; CMK’nın 254. maddesi gereğince sanıkların hukuki durumlarının yeniden değerlendirilmesi zorunluluğu,  Bozmayı gerektirmiş ve sanıklar ..., ... ve ... müdafiinin temyiz nedenleri yerinde görüldüğünden, tebliğnameye uygun olarak, başkaca yönleri incelenmeksizin HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 28/01/2021 tarihinde oy birliğiyle karar verildi."
}