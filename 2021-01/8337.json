{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Başkasına ait kimlik veya kimlik bilgilerinin kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Sanığın yerinde görülmeyen sair temyiz itirazların reddine,ancak;  Sanık hakkında 11.12.2010 tarihinde kullanmak için uyuşturucu madde bulundurmak suçundan yürütülen soruşturma esnasında; sanığın mağdura ait kimlik bilgilerini ibraz etmek suretiyle başkasına ait kimlik veya kimlik bilgilerini kullanma suçunu işlediği; iddianameye konu edilen 03.02.2011 tarihinde ise bu kez kolluk görevilerince ehliyetsiz araç kullanması nedeniyle hakkında 2918 sayılı Yasa'nın 36. maddesi gereğince idari yaptırım kararı verildiği, idari yaptırım kararına esas teşkil eden trafik suç tutanağının mağdurun kimlik bilgileriyle düzenlendiği, bu fiilin de resmi belgenin düzenlenmesinde yalan beyan suçunu oluşturduğu anlaşılan somut olayda; sanığın 11.12.2010 tarihli eylemi nedeniyle TCK'nın 268/1 maddesi yollamasıyla 267/1 maddesi; 03.02.2011 tarihli eylemi nedeniyle TCK'nın 206. maddesi gereğince cezalandırılması gerekirken, zincirlemeli olarak başkasına ait kimlik veya kimlik bilgilerini kullanmak suçundan mahkumiyet hükmü kurulmak suretiyle eksik ceza tayini aleyhe temyiz olmadığından bozma nedeni yapılmamıştır.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanık müdafiinin; kararın usule, kanuna ve hukuka aykırı olduğuna, sanığın ikrarı göz önünde bulundurularak hakkında takdiri indirim nedeni uygulanması gerektiğine yönelik temyiz itirazlarının reddiyle hükmün ONANMASINA, 20.01.2021 gününde oybirliğiyle karar verildi."
}