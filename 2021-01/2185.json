{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, iş yeri dokunulmazlığını bozma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  UYAP kayıtlarına göre, sanığın hüküm tarihinde cezaevinde hükümlü olmadığının ve 02/04/2014 tarihli celsede savunmasının alındığının anlaşılması karşısında; tebliğnamenin bu husustaki bozma düşüncesine iştirak edilmemiş, 5237 sayılı TCK'nın 53. maddesinin bazı bölümlerinin iptaline ilişkin Anayasa Mahkemesinin 24/11/2015 tarihinde yürürlüğe giren 08/10/2015 gün ve 2014/140 esas, 2015/85 sayılı kararı da nazara alınarak bu maddede öngörülen hak yoksunluklarının uygulanmasının infaz aşamasında gözetilmesi mümkün görülmüş, dosya içeriğine göre temyiz itirazları yerinde görülmemiştir. Ancak;  Sanığın tekerrüre esas alınan Adana 8. Asliye Ceza Mahkemesinin 09/05/2012 tarih ve 2011/819 Esas 2012/663 Karar sayılı, 13/07/2012 tarihinde kesinleşen ilamdaki 2 ayrı suçtan verilen eşit ağırlıktaki cezalardan birisinin tekerrüre esas alınması gerektiği gözetilmeden ilamın tamamının tekerrüre esas alınması ile yazılı şekilde karar verilmesi,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebepten dolayı BOZULMASINA, ancak bu aykırılığın aynı Kanun’un 322. maddesine göre düzeltilmesi mümkün olduğundan, hüküm fıkrasından TCK’nın 58. maddesinin uygulanmasına ilişkin bölüm çıkartılarak yerine \"sanığın adli sicil kaydına esas alınan Adana 8.Ceza Mahkemesinin 09/05/2012 tarih ve 2011/819 Esas 2012/633 Karar sayılı ilamında 5237 saylı TCK'nın 86/2 maddesindeki kasten yaralama suçlarından eşit olarak verilen 4 ay hapis cezalarından bir tanesinin tekerrüre esas alınarak sanık hakkında hükmolunan hapis cezasının mükerrirlere özgü infaz rejimine göre çektirilmesine ve cezanın infazından sonra denetimli serbestik tedbirinin uygulanmasına\" ibaresinin eklenmesine karar verilmek suretiyle diğer yönleri usul ve yasaya uygun bulunan hükmün DÜZELTİLEREK ONANMASINA, 18/01/2021 gününde oybirliğiyle karar verildi."
}