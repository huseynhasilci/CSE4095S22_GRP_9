{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 85/1, 62, 50/4-1a, 52/2-4. maddeleri gereğince mahkumiyet    Taksirle öldürme suçundan sanıkların mahkumiyetlerine ilişkin hükümler, sanık ... müdafii, sanık ... müdafii ve sanık ... tarafından temyiz edilmekle, dosya incelenerek gereği düşünüldü:  1-Sanık ...’in temiz talebinin incelenmesinde;  Sanığın yokluğunda 13/03/2015 tarihinde verilen ve 05/05/2015 tarihinde kendisine usulünce tebliğ edilen hükmü 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 310/1. maddesinde öngörülen yasal bir haftalık süre geçtikten sonra 18.05.2015 tarihinde temyiz ettiğinin anlaşılması karşısında temyiz isteminin aynı Kanun'un 317.maddesi gereğince REDDİNE,  2-Sanıklar müdafilerinin, sanık ... ve sanık ...’nin mahkumiyetine ilişkin temyiz taleplerinin incelenmesine gelince;  Olay tarihinde Kızıltepe Jandarma Tabur Komutanlığının lojmanlarının televizyon merkezi sisteminde meydana gelen arızanın giderilmesi için daha önceden de aynı işler için çağrılan ve bu nedenle tanınan elektrikçi ...'ın çağrıldığı, ...’in lojmanların televizyon merkezi sistemini tamir etmesinden sonra Kızıltepe Jandarma Komando Tabur Komutanlığında elektrik işleri ile ilgilenmesi için görevlendirilen ve jandarma er olarak askerliğini yapan endüstri meslek lisesi elektrik bölümü mezunu sanık ...'in taburun elektrik fazlarının birinde sorun olduğunu söyleyerek ...'den elektrik panolarını kontrol etmesi talebinde bulunduğu, sanık ... ile ...'in birlikte elektrik tesisatının bulunduğu binaya gittikleri ve burada nöbetçi subay olan ve jandarma uzman çavuş olarak görev yapan sanık ...'e konu hakkında bilgi verdikleri, sanık ... nin ise karargah destek bölük komutanlığında jandarma üsteğmen olarak görev yapan sanık ...'ye konu hakkında bilgi verdiği, sanık ...'nin izni ve bilgisi dahilinde sanık ... tarafından ...'in elektrik panolarını kontrol etmesine izin verildiği, sanık ... ile ... 'in birlikte panoları kontrol ettikleri, kontrol edilen panolarda sorun olmadığının anlaşılması üzerine ... 'in dış panolarda sorun olabileceğini söylediği, daha sonra ana panoların bulunduğu kısma gidildiği, kapısı kilitli olan bu kısmın kapısının sanık ... tarafından açıldığı ve ... ile ...’in içeriye girdikleri, ... 'in tel kafes içerisinde bulunan ve yüksek gerilim akımı geçen baraların bulunduğu kısma gidip elinde bulunan kontrol kalemini kafesin içerisine doğru uzattığı ve elektrik akımına kapıldığı ve bunun sonucunda öldüğü; 20.12.2012 tarihli heyet bilirkişi raporu ile sanıklara tali kusur atfedildiği, 19.02.2013 tarihli bilirkişi heyet raporu ile sanık ... asli kusurlu, sanık ... ve sanık ...’nin ise tali kusurlu olarak kazaya sebebiyet verdiğinin tespit ve kabul edildiği olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanıklar müdafiilerinin kusura ve eksik inceleme yapıldığına ilişkin tüm temyiz itirazlarının reddi ile hükümlerin isteme uygun olarak ayrı ayrı ONANMASINA; 20.01.2021 tarihinde oybirliğiyle karar verildi."
}