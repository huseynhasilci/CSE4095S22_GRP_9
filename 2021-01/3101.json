{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı (sanık ...), şantaj (sanıklar)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    İlk derece mahkemesince verilen hükümler temyiz edilmekle başvurunun muhtevası nazara alınarak dosya tetkik edildi.  Kayden 20.07.1997 doğumlu olup kovuşturma evresinde mahkemece ifadesinin alındığı 10.10.2013 tarihli duruşmada on yedi yaşı içerisinde bulunan mağdurenin, olaydan dolayı sanık ...’ten şikayetçi olmadığını beyan etmesi karşısında, yaş küçüklüğü nedeniyle tayin edilen vekilin adı geçen sanık hakkında kurulan hükmü temyize hakkı bulunmadığından, anılan hükme yönelik temyiz isteminin 5320 sayılı Kanunun 8/1. maddesi gözetilerek 1412 sayılı CMUK'nın 317. maddesi uyarınca Reddiyle, mağdure vekilinin diğer sanık ... hakkında kurulan hükme ilişkin temyizi ile sanık ... müdafisinin temyiziyle sınırlı yapılan incelemede gereği görüşüldü.  Sanık ... hakkında şantaj suçundan kurulan hükmün incelenmesinde;  Tüm dosya kapsamı ve gerekçe içeriğine göre mahkemece kabul ve takdir kılınmış beraat hükmü usul ve kanuna uygun bulunduğundan, katılan mağdure vekilinin yerinde görülmeyen temyiz talebinin reddiyle hükmün ONANMASINA,  Sanık ... hakkında çocuğun nitelikli cinsel istismarı suçundan kurulan hükmün temyiz incelemesine gelince;  Mağdurenin aşamalardaki samimi anlatımları, savunma, tanıklar ... ile ...nın ifadeleri, diğer sanık ...’in soruşturma evresindeki beyanı ve tüm dosya içeriği nazara alındığında, suç tarihinden önce on altı yaşındaki mağdure ile arkadaş olan sanık ...'nin, olay günü gittikleri metruk binada cebir, tehdit veya hile olmaksızın mağdureyle cinsel ilişkiye girdiği anlaşıldığından, reşit olmayanla cinsel ilişki suçundan mahkumiyeti yerine dosya kapsamına uygun düşmeyen yazılı gerekçeyle çocuğun nitelikli cinsel istismarı suçundan beraatine karar verilmesi,  Kanuna aykırı, sanık ... müdafisi ile katılan mağdure vekilinin temyiz itirazları bu itibarla yerinde görüldüğünden hükmün 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi uyarınca BOZULMASINA, 18.01.2021 tarihinde oy birliğiyle karar verildi."
}