{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Dolandırıcılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Sanığın, katılanla duygusal ilişki kurup güvenini kazandığı, katılanın 2013 yılı ağustos ayının ilk günlerinde kendisine otomobil almak istediğini sanığa söylediği, bunun üzerine sanığın \"sen bana araba parasını ver ben araştırayım ve sana istediğin otomobili bulduğumda alayım \" diye yanıt verdiği, katılanın da 40 tane ata altınını kendisine araç alması için sanığa verdiği, ağustos ayının ikinci haftasında Adana'da özel bir işi çıkan katılanın Adana'ya gittiği, bu arada katılanın Adana'da olmasından yararlanan sanığın, katılanın kendisine araç alması için verdiği altınları bozdurarak... plaka sayılı aracı satın alarak kendi adına tescil ettirdiği, katılanın Adana'dan dönmesinden sonra aracın tescilini kendisinin adına yaptırmasını istediği, ancak sanığın, bu isteği kabul etmediği ve katılanı sürekli oyaladığı, bu suretle sanığın dolandırıcılık suçunu işlediği iddia edilen olayda; sanığın aşamalardaki katılanla bir dönem arkadaşlık ettiklerini, aracı kardeşinden destek alarak ve kendisine ait bir aracın satışından elde ettiği gelir ve birikimleriyle satın aldığını, katılandan bir miktar maddi destek aldığını, daha sonra da iade ettiğini savunmuş, sanık savunması, tanık beyanı ve araç satış sözleşmesi ile desteklendiği anlaşılmakla; sanığın atılı suçu işlediğine dair mahkumiyetine yeterli, her türlü şüpheden uzak, somut, kesin ve inandırıcı bir delil elde edilemediği gerekçesiyle verilen beraat hükümlerinde bir isabetsizlik görülmemiştir.  Yapılan yargılama sonunda, sanığın mahkumiyetine yeterli, her türlü şüpheden uzak, kesin ve inandırıcı delil bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin, sanığın suçunun sabit olduğuna yönelik temyiz itirazlarının reddiyle hükmün ONANMASINA, 20/01/2021 tarihinde oybirliğiyle karar verildi."
}