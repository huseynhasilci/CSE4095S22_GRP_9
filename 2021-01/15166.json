{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, cinsel taciz,6136 sayılı yasaya muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, beraat, hükmün açıklanmasının geri bırakılması      Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Müşteki sanık ... müdafinin temyiz talebinin müşteki sanık hakkında verilen hükme yönelik olduğu belirlenerek yapılan incelemede;  1)Sanık ... hakkında 6136 sayılı yasaya muhalefet suçundan verilen hükmün açıklanmasının geri bırakılması kararına yönelen temyiz sebeplerinin yapılan incelemesinde;  Yargıtay Ceza Genel Kurulunun 03.02.2009 gün 2009/13-12 sayılı Kararı uyarınca, sanık hakkında verilen 5271 sayılı CMK'nin 231. maddesi gereğince hükmün açıklanmasının geri bırakılması kararının, CMK'nin 231/12. maddesi uyarınca itirazı kabil olup, temyizi mümkün bulunmadığından, itiraz mercii tarafından tetkik edilmek üzere, dosyanın temyizen incelenmeksizin mahalline iadesi için Yargıtay Cumhuriyet Başsavcılığına TEVDİİNE,  2)Müşteki sanık ... hakkında katılan ...'e yönelik cinsel taciz suçundan verilen beraat hükmüne yönelen temyiz sebeplerinin yapılan incelemesinde;  Müşteki sanık müdafinin temyiz isteminin hükmün gerekçesine yönelik olmadığı gibi, hükmü temyiz etmede de hukuki yararı bulunmadığı anlaşılmakla, 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 317. maddesi gereğince müşteki sanık müdafinin temyiz isteminin REDDİNE,  3)Sanık ... hakkında müşteki sanık ...'ya yönelik kasten yaralama suçundan verilen mahkumiyet hükmüne yönelen temyiz sebeplerinin yapılan incelemesinde;  Gerekçeli karar başlığında ...'nun sıfatının sanık yerine müşteki sanık olarak gösterilmesi, mahallinde düzeltilmesi mümkün maddi hata olarak değerlendirilmiştir.  Yerinde görülmeyen diğer temyiz sebeplerinin reddine, ancak;  5237 sayılı TCK'nin 51. maddesi uyarınca hakkındaki hapis cezası ertelenen sanığa, TCK'nin 51/7-8. maddeleri uyarınca denetim süresini ihlal etmesi ya da iyi halli geçirmesinin sonuçlarının ihtar edilmemesi,  Bozmayı gerektirmiş, sanık müdafinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca BOZULMASINA, ancak bu husus yeniden yargılamayı gerektirmediğinden 1412 sayılı CMUK'un 322. maddesi gereğince; hükümde TCK'nin 51/3. maddesi ile ilgili fıkradan sonra gelmek üzere, \"5237 sayılı TCK'nin 51/7. maddesi uyarınca sanığın denetim süresi içerisinde kasıtlı bir suç işlemesi halinde ertelenen cezanın kısmen veya tamamen infaz kurumunda çektirilmesine karar verileceğinin sanığa ihtarına; TCK'nin 51/8. maddesi uyarınca, denetim süresi iyi halli olarak geçirildiği takdirde sanığın cezasının infaz edilmiş sayılacağının sanığa ihtarına'' fıkrasının eklenmesi suretiyle hükmün DÜZELTİLEREK ONANMASINA, 26.01.2021 gününde oy birliğiyle karar verildi."
}