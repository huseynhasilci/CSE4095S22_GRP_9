{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "22",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ANTALYA Bölge Adliye Mahkemesi 5. Ceza Dairesi   Hüküm : 1- İlk derece mahkûmiyet: Yalvaç Ağır Ceza Mahkemesi 04/04/2018 gün - 2017/53 esas ve 2018/31 karar  2- İstinaf talebinin düzeltilerek esastan reddi: Antalya Bölge Adliye Mahkemesi 5. Ceza Dairesi 31/01/2019 gün - 2018/677 esas ve 2019/154 karar  3- Temyiz talebinin reddi: Antalya Bölge Adliye Mahkemesi 5. Ceza Dairesi 26/02/2019 gün - 2018/677 esas ve 2019/154 karar      Bölge Adliye Mahkemesince verilen hüküm temyiz edenin sıfatı, başvurusunun süresi, kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ:  Sanığın Yalvaç T Tipi Kapalı Ceza İnfaz Kurumu aracılığı ile gönderdiği 07.02.2019 havale tarihli dilekçesinde ''…Dosyanın onaylanıp gönderilmesini istiyorum…\" şeklindeki beyanından sonra Dairemiz tarafından Şarkikaraağaç İlçe Jandarma Komutanlığı aracılığıyla sanığın temyiz isteminden vazgeçip vazgeçmediğinin açık şekilde sorulduğu, akabinde sanık tarafından Şarkikaraağaç İlçe Jandarma Komutanlığı aracılığı ile 25.12.2020 tarihli tutanakta belirtilen “…temyiz isteğimden vazgeçmiyorum…” şeklindeki beyanı üzerine, Antalya Bölge Adliye Mahkemesi 5. Ceza Dairesinin 26/02/2019 gün, 2018/677 esas ve 2019/154 karar sayılı temyiz isteğinin reddine dair ek karar kaldırılarak yapılan incelemede;  Sanık hakkında uyuşturucu madde ticareti yapma suçundan kurulan mahkûmiyet hükmüne yönelik istinaf talebinin düzeltilerek esastan reddine dair Antalya Bölge Adliye Mahkemesi 5. Ceza Dairesinin kararı hukuka uygun bulunduğundan, sanık müdafiinin temyiz istemleri yerinde görülmediğinden CMK'nın 302/1. maddesi uyarınca temyiz istemlerinin ESASTAN REDDİNE, hükmolunan ceza miktarı ile tutuklu kalınan süre dikkate alınarak sanık hakkındaki tahliye talebinin reddine,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Yalvaç Ağır Ceza Mahkemesine, kararın bir örneğinin Antalya Bölge Adliye Mahkemesi 5. Ceza Dairesine gönderilmesine, 22/01/2021 tarihinde oy birliği ile karar verildi."
}