{
    "Dairesi": "10.Hukuk Dairesi",
    "Mahkemesi": "Asliye Hukuk (İş) Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Dava, davacının 15.12.2009-18.04.2011 tarihleri arasında davalıya ait işyerinde geçen çalışmalarının tespiti istemine ilişkindir.  Mahkemece, bozmaya uyularak yapılan yargılama neticesinde davanın feragat nedeniyle reddine karar verilmiştir.  Hükmün, davalı kurum vekili tarafından temyiz edilmesi üzerine, temyiz isteğinin süresinde olduğu anlaşıldıktan ve Tetkik Hâkimi ... tarafından düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  1-Dosyadaki yazılara, toplanan delillere ve hükmün dayandığı gerektirici sebeplere göre sair temyiz itirazının reddi gerekir.  2-Eldeki davada, feragat nedeniyle davanın reddine karar verilmiş olmasına karşın; davalı kurum lehine vekalet ücretine hükmedilmemesi hususu usul ve yasaya aykırı olup, bozma nedenidir.  Ne var ki; bu aykırılığın giderilmesi yeniden yargılamayı gerektirmediğinden, karar bozulmamalı, 6100 sayılı Hukuk Muhakemeleri Kanunu'nun 370. maddesi gereğince, söz konusu karar düzeltilerek onanmalıdır.  SONUÇ: Bucak 1. Asliye Hukuk Mahkemesi kararının 5. bendinde yer alan \"davalı taraf\" ibaresi yerine \"davalılar” yazılmasına, yine aynı fıkrada \"davalı tarafa” yerine \"davalılara” yazılmasına ve hükmün bu şekli ile DÜZELTİLEREK ONANMASINA, 28.01.2021 gününde oybirliğiyle karar verildi."
}