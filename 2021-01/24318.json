{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, 5809 sayılı Kanun’a muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- Sanık ... hakkında 5809 sayılı Kanun'un 56/1. maddesi yollamasıyla 63/10 ve TCK'nın 52/2-4. maddeleri gereğince mahkumiyet  2- Sanıklar ... ve ... hakkında TCK'nın 157/1, 62, 52/2 ve 53/1-2-3. maddeleri gereğince mahkumiyet (Ayrı ayrı 2'şer kez)    Sanıklar ... ve ...'ın dolandırıcılık suçundan mahkumiyetlerine ilişkin hükümler katılan ile sanık ... müdafii ve sanık ... tarafından; sanık ...’in 5809 sayılı Kanun’a muhalefet suçundan mahkumiyetine ilişkin hüküm ise, katılan tarafından temyiz edilmekle, dosya incelenerek gereği düşünüldü;  1- Sanık ... hakkında 5809 sayılı Kanun’a muhalefet suçundan verilen hükmün incelenmesinde;  Hükmolunan cezanın miktarına göre karar tarihi itibariyle 5320 sayılı Ceza Muhakemesi Kanunu’nun Yürürlük ve Uygulama Şekli Hakkındaki Kanun'a, 6217 sayılı Yargı Hizmetlerinin Hızlandırılması Amacıyla Bazı Kanunlarda Değişiklik Yapılmasına Dair Kanun'un 26. maddesiyle eklenen geçici 2. maddesi uyarınca, doğrudan verilen 3.000 TL ve altında kalan adli para cezalarının temyizinin mümkün olmaması karşısında, katılanın temyiz isteminin 5320 sayılı Kanun'un 8/1. maddesi uyarınca uygulanması gereken 1412 sayılı CMUK'nın 317. maddesi gereğince REDDİNE,  2- Sanıklar ... ve ... hakkında dolandırıcılık suçundan verilen mahkumiyet hükümlerinin incelenmesinde;  Sanıklar ile iştirak halinde hareket ettikleri ve kovuşturma aşamasında ölen ...’ın, üzerlerinde asker üniforması bulunduğu halde, kendilerini \".... Binbaşı\" ve \"Üsteğmen ....\" olarak tanıtmak suretiyle aldattıkları katılanlardan haksız menfaat temin etmeleri şeklindeki eylemlerinin, kamu kurumunun maddi varlıklarından olan asker üniformasının hileli hareketlerin sergilenmesi ve katılanların aldatılması sırasında araç olarak kullanması nedeniyle, TCK'nın 158/1-d maddesinde düzenlenen nitelikli dolandırıcılık suçu ile beraber TCK’nın 264 maddesinde yaptırıma bağlanan suçu oluşturup oluşturmayacağına ilişkin delilleri takdir ve değerlendirme yetki ve görevinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerekirken yargılamaya devamla yazılı şekilde hüküm kurulması,  Kabule göre de;  Sanıklara yüklenen ve TCK’nın 157/1. maddesinde düzenlenen dolandırıcılık suçu nedeniyle, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanun'un 34. maddesi ile değişik 5271 sayılı CMK'nın 253. ve 254. madde fıkraları gereğince uzlaştırma işlemleri için gereği yapılarak sonucuna göre sanıkların hukuki durumunun takdir ve tayini zorunluluğu,  Bozmayı gerektirmiş, katılan ile sanık ... müdafii ve sanık ...’ın temyiz itirazları bu itibarla yerinde görülmüş olduğundan, hükümlerin bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA, 13/01/2021 tarihinde oy birliğiyle karar verildi."
}