{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (696 S. KHK. m. 100) (5271 S. K. m. 288, 289, 294, 299, 302, 303, 304 ) (5237 S. K. m. 31, 58, 62, 188)  Bölge Adliye Mahkemesince verilen hüküm sanık ve müdafii tarafından temyiz edilmekle, temyiz edenlerin sıfatı, başvurunun süresi, kararın niteliği ve temyiz sebeplerine göre dosya incelendi.  GEREĞİ GÖRÜŞÜLÜP DÜŞÜNÜLDÜ:  Dosya kapsamına göre; temyiz incelemesinin duruşmalı olarak yapılmasını gerektirir bir neden görülmediğinden, sanık müdafiinin duruşmalı inceleme isteğinin 696 sayılı KHK'nın 100. maddesi ve 7079 sayılı Kanunun 94. maddesi ile değişik 5271 sayılı CMK'nın 299. maddesi uyarınca takdiren reddine karar verilerek duruşmasız inceleme yapılmıştır.  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınıp, sanık ile müdafiinin dilekçelerinde belirttikleri temyiz sebeplerinin hükmün hukuki yönüne ilişkin olduğu değerlendirilerek, anılan sebeplere bağlı olarak yapılan incelemede;  5237 sayılı Türk Ceza Kanununun 58/5. maddesinde yer alan “Fiili işlediği sırada onsekiz yaşını doldurmamış olan kişilerin işlediği suçlar dolayısıyla tekerrür hükümleri uygulanmaz” hükmü gereğince sanık; tekerrüre esas alınacak hükme konu suçu veya tekerrür uygulaması yapılacak hükme konu suçu, onsekiz yaşından önce işlemiş ise tekerrür hükümlerinin uygulanamayacağı gözetilmeden, adli sicil kaydında tekerrüre esas alınabilecek başkaca ilam bulunmayan sanığın, 18 yaşından küçük olduğu sırada 08.01.2013 tarihinde işlediği suçtan dolayı Şanlıurfa 1. Ağır Ceza Mahkemesinin 09.05.2013 tarihli, 2013/92 esas ve 2013/189 karar sayılı ilamı ile 5237 sayılı TCK’nın 188/3, 31/3, 62. maddeleri uyarınca “uyuşturucu madde ticareti yapma suçundan” verilen hapis cezasına ilişkin hükümlülüğünün tekerrüre esas alınması,  Kanuna aykırı, sanık ve müdafiinin temyiz itirazları bu nedenle yerinde olduğundan, Gaziantep Bölge Adliye Mahkemesi 5. Ceza Dairesinin 30.05.2019 tarih, 2019/1338 esas ve 2019/869 karar sayılı istinaf başvurusunun esastan reddine yönelik hükmünün 5271 sayılı CMK’nın 302/2-4. maddesi gereğince BOZULMASINA; ancak bu aykırılığın yeniden duruşma yapılmaksızın aynı Kanunun 303. maddesinin verdiği yetki uyarınca düzeltilmesi mümkün bulunduğundan; Mardin 1. Ağır Ceza Mahkemesinin 28.11.2018 tarihli, 2018/99 esas ve 2018/698 sayılı hüküm fıkrasının 10. sırasındaki tekerrüre ilişkin kısmın hükümden çıkarılması suretiyle diğer yönleri usul ve kanuna uygun olan Gaziantep Bölge Adliye Mahkemesi 5. Ceza Dairesi hükmüne yönelik temyiz isteminin DÜZELTİLEREK ESASTAN REDDİNE,  28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Mardin 1. Ağır Ceza Mahkemesine, kararın bir örneğinin Gaziantep Bölge Adliye Mahkemesi 5. Ceza Dairesine gönderilmesine, 12/01/2021 tarihinde oybirliği ile karar verildi. (¤¤)  "
}