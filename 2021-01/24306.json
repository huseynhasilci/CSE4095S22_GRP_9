{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Beden veya ruh sağlığını bozacak şekilde çocuğun nitelikli cinsel istismarı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Eylem reşit olmayanla cinsel ilişki kabul edilerek şikayetten vazgeçme nedeniyle kamu davasının düşmesi    İlk derece mahkemesince verilen hüküm temyiz edilmekle başvurunun muhtevası nazara alınarak dosya tetkik edildi, gereği görüşüldü:  Katılan mağdure vekilinin temyiz isteminin incelenmesinde;  Kayden 28.11.1995 doğumlu olup kovuşturma evresinde ifadesinin alındığı 21.05.2013 günlü duruşmada on sekiz yaşı içerisinde bulunan mağdurenin, mevcut şikayetinden vazgeçtiğini beyan etmesi karşısında, yaş küçüklüğü nedeniyle tayin edilen vekilin davaya katılma ve hükmü temyize hakkı bulunmadığı gibi mahkemece verilen katılma kararı da bu hakkı vermeyeceğinden, vaki temyiz isteminin 5320 sayılı Kanunun 8/1. maddesi gözetilerek 1412 sayılı CMUK'nın 317. maddesi uyarınca REDDİNE,  Sanık müdafisinin temyiz isteminin incelenmesine gelince;  Suç tarihinden önce tanışıp arkadaş olduğu on beş yaşından büyük mağdureyle olay günü buluşan sanığın, gittikleri internet kafenin tuvaletinde cebir, tehdit, hile veya iradeyi etkileyen neden olmaksızın mağdureye yönelik organ sokma boyutuna varmayacak şekilde gerçekleştirdiği öpme, gögüslerini okşama, cinsel organını arkasına dokundurma eylemlerinin mağdurenin yaşı itibarıyla hukuken geçerli rızası da nazara alındığında isnat edilen suçu oluşturmayacağı gözetilerek beraati yerine değişen vasfa göre sanık hakkında reşit olmayanla cinsel ilişki suçundan görülen kamu davasının şikayetten vazgeçme nedeniyle düşmesine karar verilmesi,  Kanuna aykırı, sanık müdafisinin temyiz itirazları bu itibarla yerinde görüldüğünden, hükmün 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi uyarınca BOZULMASINA, ancak bu hususun yeniden duruşma yapılmaksızın aynı Kanunun 322. maddesinin verdiği yetkiye istinaden düzeltilmesi mümkün olduğundan, hüküm kısmında yer alan \"... mağdurun olay tarihinde 15-18 yaş grubunda bulunduğu ve şikayetinden vazgeçtiği ve beden ve ruh sağlığına ilişkin muayeneye gitmeyeceğine ilişkin beyanda bulunulduğu anlaşıldığından eylemin TCK'nın 104/1. maddesindeki suça dönüşmüş olduğu ve eylemi de şikayete tabi olması sebebiyle şikayetten vazgeçme söz konusu olduğundan TCK'nın 104/1, 73, CMK 223/8. maddesi gereğince açılan kamu davasının DÜŞÜRÜLMESİNE\" ibaresinin çıkarılarak yerine\" ... olayda sanığın üzerine atılı suçun kanuni unsurları itibarıyla oluşmadığı anlaşıldığından, 5271 sayılı CMK'nın 223/2-a. maddesi uyarınca BERAATİNE,\" ibaresinin yazılması suretiyle hükmün DÜZELTİLEREK ONANMASINA, 14.01.2021 tarihinde oy birliğiyle karar verildi."
}