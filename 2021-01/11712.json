{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza ehliyeti bulunmadığından TCK'nin 32/1 ve CMK'nin 223/3-a maddeleri uyarınca ceza verilmesine yer olmadığına.    TÜRK MİLLETİ ADINA    Toplanan deliller karar yerinde incelenip, sanık ... hakkında; mağdur ... ...’e karşı nitelikli kasten öldürmeye teşebbüs suçu nedeniyle sanığın işlediği suçun hukuki anlam ve sonuçlarını algılayabilme yeteneği gelişmemiş olması nedeniyle, CMK’nin 223/3-a maddesi uyarınca ceza verilmesine yer olmadığına karar verildiği, mahkemece kabul ve takdir kılınmış, incelenen dosyaya göre verilen hükümde bozma nedenleri dışında bir isabetsizlik görülmemiş olduğundan, sanık müdafiinin; koruma ve tedavi altına alınması kararının hatalı olduğuna vesaireye yönelen ve yerinde görülmeyen sair temyiz itirazlarının reddine,  Ancak;  1- Sanığın savunmasında, psikolojik herhangi bir sorununun bulunmadığını söylemiş olması, sanığın akıl hastalığına dair dosyaya yansıyan başkaca bir bilgi ve belge bulunmaması karşısında, Adli Tıp Kurumuna sevk edilerek, ilgili ihtisas kurulunca ceza ehliyetinin belirlenmesi, raporlar arasında çelişki bulunması halinde Adli Tıp Kurumu Üst Kurulundan rapor alınması gerekirken, ... ... Ruh Sağlığı ve Hastalıkları Hastanesinden 10 günlük gözlem sonucu \"psikotik bozukluk\" tanısını içeren rapora dayanılarak eksik inceleme ile karar verilmesi,  2- Gerekçeli kararın Anayasanın 141 ve 5271 sayılı CMK’nin 34, 230 ve 232. maddelerinde belirtilen nitelikleri taşıması gerektiği, gerekçe bölümünde, iddia ve savunmada ileri sürülen görüşlerin açıkça gösterilmesi, mevcut delillerin tartışılması ve değerlendirilmesi yapılarak, hükme esas alınan ve reddedilen delillerin belirtilmesi, Yargıtay denetimine olanak verecek şekilde ayrı ayrı gösterilmesi ve hangisinin hangi sebeple diğerine üstün tutulduğunun karar yerinde belirtilmesi gerektiği düşünülmeden yazılı şekilde hüküm kurulması,  Usul ve yasaya aykırı olup, bozmayı gerektirdiğinden, katılan vekilinin temyiz itirazları bu itibarla yerinde görüldüğünden, hükmün tebliğnamedeki düşünceye uygun olarak BOZULMASINA, 25/01/2021 gününde oy birliği ile karar verildi."
}