{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, kamu görevlisine karşı görevinden dolayı hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, davanın reddi    Bölge Adliye Mahkemesince verilen hükümler temyiz edilmekle; temyiz edenin sıfatı, başvurunun süresi, kararın niteliği ve temyiz sebebine göre dosya görüşüldü:  Temyiz talebine konu tehdit ve kamu görevlisine karşı görevinden dolayı hakaret suçları yönünden; ilk derece mahkemesinin mahkumiyet kararı ile ilgili olarak istinaf başvurusunda bulunan sanığın usulüne uygun ihtarlı çağrıya rağmen Bölge Adliye Mahkemesi duruşmasına katılmaması nedeniyle 5271 sayılı CMK'nın 281. maddesi uyarınca davanın reddine karar verildiği, temyiz yolu açık Bölge Adliye Mahkemesi kararının 04/07/2017 tarihinde sanığa bizzat tebliğ edildiği, sanığın kararı temyiz etmemesi nedeniyle kararın 12/07/2017 tarihinde kesinleştiği, sanığın ise 30/10/2019 tarihinde 7188 sayılı Yasa'dan faydalanmak istediğine ilişkin dilekçe verdiği, Ankara Bölge Adliye Mahkemesi 6. Ceza Dairesi'nce 13/12/2019 tarihli, 2017/1231 esas ve 2017/1663 sayılı ek karar ile sanığın temyiz yolu açık Bölge Adliye Mahkemesi kararının süresi içinde temyiz edilmemesi nedeniyle temyiz isteminin reddine karar verildiği anlaşılmakla yapılan incelemede;  5271 sayılı CMK’nın 288. maddesinin “Temyiz, ancak hükmün hukuka aykırı olması nedenine dayanır. Bir hukuk kuralının uygulanmaması veya yanlış uygulanması hukuka aykırılıktır.” ve aynı Kanun'un 294. maddesinin ise; “Temyiz eden, hükmün neden dolayı bozulmasını istediğini temyiz başvurusunda göstermek zorundadır. Temyiz sebebi ancak hükmün hukuki yönüne ilişkin olabilir.” şeklinde düzenlendiği,  Sanığın temyiz başvurusunda temyiz nedeni göstermediği, 5271 sayılı CMK’nın 289. maddesinde belirtilen kesin aykırılık hallerinin de bulunmadığı anlaşılmakla, 5271 sayılı CMK’nın 298. maddesi uyarınca sanık ...'ın temyiz isteminin tebliğnameye uygun olarak REDDİNE,  28/02/2019 tarihinde yürürlüğe giren 7165 sayılı Kanun’un 8. maddesi ile değişik 5271 sayılı CMK’nın 304/1. maddesi gereğince \"dosyanın Konya 14. Asliye Ceza Mahkemesi'ne, kararın bir örneğinin ise Ankara Bölge Adliye Mahkemesi 6. Ceza Dairesi'ne gönderilmek üzere\" Yargıtay Cumhuriyet Başsavcılığı'na TEVDİİNE, 25/01/2021 tarihinde oy birliğiyle karar verildi."
}