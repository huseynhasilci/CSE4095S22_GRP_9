{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma, cinsel taciz, tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  1-Sanık hakkında tehdit, hakaret, cinsel taciz suçlarından kurulan hükümlerin temyiz incelemesinde;  Sanık hakkında TCK'nın 105/1. maddesi üzerinden ceza tayin edilirken uygulama maddesinin TCK.nın 125/1. olarak gösterilmesi mahallinde düzeltilebilir maddi hata olarak görülmüştür.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanığın suçun unsurlarının gerçekleşmediğine, eksik inceleme ile karar verildiğine, tanık dinlenilmesi gerektiğine yönelik temyiz itirazlarının reddiyle hükmün ONANMASINA,  2-Sanık hakkında kişiyi hürriyetinden yoksun kılma suçundan kurulan hükmün temyiz incelemesinde;  Sanığın mağdur .....'ün annesinin ve kendisinin rızası haricinde kucaklayarak aracın arka koltuğuna oturtması, akabinde çocuğun ağlaması üzerine tanıkların müdahalesiyle sanığın aracı hareket ettirmesinden önce aracın içinden çıkmasını sağladıkları olayda sanık hakkında TCK.nın 109/2, 109/3-f, 35/2. maddeleri uyarınca mahkumiyet hükmü kurulması gerekirken, yazılı şekilde karar verilmesi,  Yasaya aykırı sanığın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca BOZULMASINA, CMUK.nın 326/son maddesine göre kazanılmış haklarının saklı tutulmasına, 25.01.2021 gününde oybirliğiyle karar verildi."
}