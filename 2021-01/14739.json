{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nin 82/1-e, 35, 29, 31/3, 62. maddeleri uyarınca 8 yıl 4 ay hapis cezası ile mahkumiyet.    TÜRK MİLLETİ ADINA    Toplanan deliller karar yerinde incelenip, suça sürüklenen çocuk ... hakkında; mağdur ...’ye karşı kasten öldürmeye teşebbüs suçunun sübutu kabul, oluşa ve soruşturma sonuçlarına uygun şekilde suç niteliği tayin, cezayı azaltıcı haksız tahrik ve takdiri indirim nedenlerinin nitelik ve derecesi takdir kılınmış, savunmalar inandırıcı gerekçelerle reddedilmiş, incelenen dosyaya göre verilen hükümde bozma nedenleri dışında bir isabetsizlik görülmemiş olduğundan, suça sürüklenen çocuk müdafiinin; suç vasfına, katılan vekilinin; haksız tahrik hükümlerinin uygulanmaması gerektiğine, Cumhuriyet savcısı'nın; suç vasfına yönelen ve yerinde görülmeyen sair temyiz itirazlarının reddiyle,  Oluşa ve dosya kapsamına göre; suça sürüklenen çocuk ... ile mağdur ...’nin öğrenci oldukları ve aynı okulun yurdunda farklı odalarda kaldıkları, olay günü mağdurun suça sürüklenen çocuk ...’ın ağabeyinin çalıştığı berber dükkanına gittiği ve tıraş olduğu, aynı gün yemekhanede mağdur ...’nin ...’a şaka maksadıyla ''baban boruyu iyi döşemiş ağabeyinle çok benziyorsunuz'' dediği, ...’ın da ...’ye ''senin baban iyi döşememiş siz hiç benzemiyorsunuz'' diyerek sinirlenerek yemekhaneden ayrılıp odasına gittiği, ardından arkadaşlarının da ...’ın odasına gittiği, bir kaç dakika sonra da mağdur ...’nin ...’ın odasına gittiği, o sözleri söylerken kötü bir maksadı olmadığını, yanlış anladıysa özür dilediğini söylediği, buna karşı ...’ın bir anda elindeki bıçakla ...’nin göğüs bölgesine iki kere vurduğu, sağ göğüs bölgesinde iki adet kesi olduğu, sağ klavikula proximailinden ve altından 1.5 cm'lik toraksa nafiz kesi izlendiği, kalbe giden ana damar yaralanmasına neden olduğu, yaşamını tehlikeye sokacak şekilde yaraladığı anlaşılan olayda;  Mağdurun suç tarihinde 18 yaşını ikmal ettiği ve çocuk sayılamayacağı gözetilmeden, temel cezanın TCK’nin 81. maddesi yerine 82/1-e maddesine göre verilmesi,  Teşebbüs nedeniyle verilen cezadan 13 yıldan 20 yıla kadar indirim öngören TCK'nin 35. maddesi uyarınca makul bir indirim yapılması gerekirken, daha vahim hallerde uygulama olanağı bulunacak şekilde 20 yıl hapis cezası tayin edilerek fazla ceza tayini,  Bozmayı gerektirmiş olup, suça sürüklenen çocuk müdafiinin, Cumhuriyet savcısı'nın temyiz itirazları bu nedenle yerinde görülmüş olduğundan, hükmün tebliğnamedeki düşünceye uygun olarak BOZULMASINA, 26/01/2021 gününde oy birliği ile karar verildi."
}