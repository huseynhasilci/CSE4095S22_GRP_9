{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-c maddesi uyarınca; beraat      Taksirle yaralama suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Sanığın idaresindeki otomobil ile saat 07:25 sıralarında meskun mahal dışında, sisli hava ve ıslak olan tek yönlü yolun sol şeridinde seyir halinde iken, katılan idaresinde ve sağ şeritte seyreden otomobilin, sanık idaresindeki otomobilin sağ ön çamurluk kısmına orta şerit çizgisi üzerinde çarptığı, çarpmanın etkisi ile katılan idaresindeki otomobilin yolun sağından yoldan çıkarak su tahliye kanalını geçtiği ve devrilerek takla attığı, katılanın hayati tehlike geçirecek ve kemik kırığının hayati fonksiyonlarına etkisi ağır (6.derece) olacak şekilde yaralandığı olayda; kaza tespit tutanağı, soruşturma aşamasında trafik bilirkişisinden alınan 20.08.2014 tarihli kusur raporu ile kovuşturma sırasında alınan 07.07.2015 tarihli bilirkişi raporu ve İstanbul Trafik İhtisas Dairesi Başkanlığının 04.11.2015 tarihli kusur raporlarında, katılan sürücünün sevk ve idaresindeki otomobil ile yolun sol şeridine geçmek istediği esnada yolun sol şeridinde seyreden araçları dikkate alarak araçların hızlarını ve mesafesini göz önünde bulundurarak güvenli mesafeden, sinyalini vererek kontrollü şekilde şerit değiştirmesi gerekirken bu hususlara riayet etmeden kontrolsüzce şerit değiştirdiği kazada dikkat ve özen yükümlülüklerine aykırı davranışı ile tamamen kusurlu olduğu şeklindeki mütalaaların, oluş ve dosya kapsamı ile uyumlu olduğu anlaşılmakla;  Yapılan yargılama sonunda, yüklenen suç açısından sanığın taksirinin bulunmadığı, gerekçeleri gösterilerek mahkemece kabul ve takdir kılınmış olduğundan, katılan vekilinin kusur tespiti talebi ile Akyazı Asliye Hukuk Mahkemesinin 2014/93 değişik iş sayılı dosyasında alınan bilirkişi raporunun olaya uygun olarak ayrıntılı şekilde, kazaya karışan araç fotoğrafları da incelenmek suretiyle, keşif yapılarak düzenlendiği, orta şerit çizgisi üzerindeki çarpışma da her iki araç sürücüsünün de şerit izleme kuralını ihlal ettiği, kaza tespit tutanağının sanığın beyanına göre, diğer bilirkişi raporlarının da kaza tespit tutanağına göre hatalı düzenlendiğine ilişkin temyiz itirazlarının reddiyle, beraate ilişkin hükmün isteme olarak ONANMASINA, 21.01.2021 tarihinde oybirliğiyle karar verildi."
}