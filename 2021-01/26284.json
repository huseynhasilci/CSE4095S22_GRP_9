{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının zararına dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Kamu kurum ve kuruluşlarının zararına dolandırıcılık suçundan sanığın beraatine ilişkin hüküm katılan vekili tarafından temyiz edilmekle, dosya incelenerek gereği düşünüldü;  Sanığın, tapuda kayıtlı arazisi üzerinde pamuk ekimi yapmadığı halde destekleme priminden faydalanmak amacıyla bu primin alınmasına yarar ilgili belgeleri hazırladığı, gerçek dışı beyanda bulunduğu, alınan bilirkişi raporlarına göre, ilgili alanda gösterilen parsellerde pamuk bitkisinin ekilmediğinin tespit edildiği, bu şekilde sanığın pamuk ekmediği halde 8.274.00 TL pamuk desteklemesi alarak üzerine atılı kamu kurum ve kuruluşlarının zararına dolandırıcılık suçunu işlediği iddia edilen olayda; sanık savunması, tanıklar beyanı, bilirkişi raporları, banka belgeleri, tutanaklar, tapu kayıtları, suça konu başvuru ve ilgili belgeler ile dosya kapsamından, sanığın üzerine atılı suçun işlendiğine dair yeterli delil bulunmadığına yönelik mahkemece verilen beraat hükmünde bir isabetsizlik görülmemiştir.  Yapılan yargılama sonunda, isnat edilen suçun işlendiğine dair yeterli delil bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin beraat hükmünün kanuna aykırı olduğuna ve eylemin suç teşkil ettiğine, eksik incelemeye, delillerin takdirine ilişkin temyiz itirazlarının reddiyle hükmün ONANMASINA, 14/01/2021 gününde oy birliğiyle karar verildi."
}