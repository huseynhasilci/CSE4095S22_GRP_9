{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ANKARA 9. Ağır Ceza Mahkemesi   Hükümler : Mahkûmiyet      Dosya İncelendi.  GEREĞİ GÖRÜŞÜLÜP DÜŞÜNÜLDÜ:  Yargılama sürecindeki işlemlerin yasaya uygun olarak yapıldığı, delillerin gerekçeli kararda gösterilip tartışıldığı, eylemlerin sanıklar tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemlere uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından, yerinde görülmeyen diğer temyiz itirazlarının reddine, ancak;  1-Sanık ... hakkında, Çubuk Sulh Ceza Mahkemesi'nce 11/07/2007 tarih, 2007/208-259 sayı ile TCK'nın 86/2, 3-a, 52/2-4. maddeleri uyarınca verilen doğrudan 3.600 TL adli para cezasına ilişkin \"onama\" ile 30/11/2011 tarihinde kesinleşen hüküm yerine, aynı ilam ile 6136 sayılı Kanun'un 13/3. maddesi uyarınca verilen hapisten çevrili 600 TL adli para cezası ve doğrudan 450 TL adli para cezasına ilişkin karar tarihi itibari ile kesin nitelikte olan hükmün koşulları bulunmadığı halde, tekerrüre esas alınması,  2-Hükümden sonra 24/11/2015 tarihinde yayımlanarak yürürlüğe giren Anayasa Mahkemesi'nin 08/10/2015 tarihli 2014/140 esas ve 2015/85 karar sayılı kararı ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanunla yapılan değişiklik nedeniyle, bu maddenin uygulanması açısından, sanıkların durumunun yeniden belirlenmesinde zorunluluk bulunması,  3-Ele geçen uyuşturucu maddelerden Adli Tıp Kurumu Ankara Grup Başkanlığınca ve Ankara Kriminal Polis Laboratuvarınca alınan tanık numunelerin de müsaderesine karar verilmesi gerektiğinin gözetilmemesi,  Bozmayı gerektirmiş, sanık ... müdafiinin ve sanık ...'ın temyiz itirazları bu nedenle yerinde olduğundan, hükümlerin CMUK’nın 321. maddesi gereğince BOZULMASINA; ancak bu aykırılığın yeniden duruşma yapılmaksızın aynı Kanunun 322. maddesi uyarınca düzeltilmesi mümkün bulunduğundan;  1-Sanık ... hakkındaki tekerrür uygulamasına ilişkin bölümün hüküm fıkrasından çıkartılarak yerine, \"Çubuk Sulh Ceza Mahkemesi'nce 11/07/2007 tarih, 2007/208-259 sayı ile TCK'nın 86/2, 3-a, 52/2-4. maddeleri uyarınca verilen ve 30/11/2011 tarihinde kesinleşen doğrudan 3.600 TL adli para cezası nedeniyle, sanık ... hakkında hükmolunan cezanın TCK'nın 58. maddesinin 6 ve 7. fıkraları gereğince mükerrirlere özgü infaz rejimine göre çektirilmesine ve cezanın infazından sonra denetimli serbestlik tedbiri uygulanmasına; ancak sanığın kazanılmış hakkı nedeniyle infaz sırasında tekerrüre esas alınan ceza miktarının 600 TL adli para cezası olarak dikkate alınmasına,\" ibaresinin yazılması,  2-TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine “Anayasa Mahkemesi'nin 08/10/2015 tarihli iptal kararı ve 7242 sayılı Kanunla yapılan değişiklikten sonra oluşan durumuna göre, sanıklar hakkında TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına,” ibaresinin yazılması,  3-Müsadereye ilişkin kısımda yer alan “...yeşil bitki kırıntısının” ibaresinden sonra gelmek üzere “ve Adli Tıp Kurumu Ankara Grup Başkanlığı ile Ankara Kriminal Polis Laboratuvarı tarafından alınan tanık numunelerin ” ibaresinin eklenmesi,  Suretiyle hükümlerin DÜZELTİLEREK ONANMASINA, 25/01/2021 tarihinde oy birliği ile karar verildi."
}