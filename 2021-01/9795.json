{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Beraat    2863 sayılı Kanuna aykırılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Dairemizin 28/12/2016 tarih, 2015/10493 Esas, 2016/13784 Karar sayılı ilamı ile, Gayrimenkul Eski Eserler ve Anıtlar Yüksek Kurulunun 12/02/1972 tarih ve 6175 sayılı kararı ile tescilli, İstanbul I Numaralı Kültür ve Tabiat Varlıklarını Koruma Bölge Kurulu'nun 10/05/2012 tarih ve 165 sayılı kararı ile kentsel sit alanı içerisinde kalan, mülkiyeti Maliye Hazinesine ait, İstanbul ili, Bakırköy İlçesi, Yeşilköy Mahallesinde yer alan ve kaçak olarak inşa edilen gecekonduların kalıntılara zarar verilmeden İstanbul Arkeoloji Müzeleri Müdürlüğü denetiminde yıkılmasına karar verilmesine rağmen, İstanbul Valiliği Defterdarlık Tespit ve İmar Takip Koordinatörlüğü görevlileri tarafından tanzim edilen 10/10/2012 tarihli taşınmaz tespit tutanağı ile, anılan parselde sanığın kullanımında olan mevcut gecekondunun yıkılıp, yerine zemin betonu dökülmüş gecekondu yapıldığının tespit edildiği, 24/03/2014 havale tarihli mimar bilirkişi raporunda, gecekondunun dış duvarlarının yıkılmayıp, saç çatısının söküldüğünün ve iç duvarlarının yıkıldığının, doğal-tarihi yapıya zarar verilmediğinin, yeni temel betonun eski gecekondunun temelleri üzerine döküldüğünün belirtildiği, mahkemece, bilirkişi raporundaki tespitler hükme esas alınarak beraat kararı verildiği anlaşılmakla, dosya kapsamında mevcut İstanbul I Numaralı Kültür ve Tabiat Varlıklarını Koruma Bölge Kurulunun 10/05/2012 tarih ve 165 sayılı kararının, mahallinde mutat vasıtalarla ilan edilip edilmediği hususunun araştırılması yönünden Bakırköy 24. Asliye Ceza Mahkemesinin 29/05/2014 tarih, 2013/260 Esas, 2014/550 Karar sayılı ve sanığın beraatine ilişkin hükmünün bozulduğu, mahkemece, bozma ilamına uyularak yapılan yargılama sonunda, anılan Kurul kararının suç tarihinden önce mahallinde ilan edilmemiş olduğu tespit edilerek, sanığın atılı suçtan beraatine karar verilmesinde isabetsizlik bulunmadığı anlaşılmıştır.  Bozma ilamına uyularak yapılan yargılama sonunda, sanığın cezalandırılmasına yeterli, her türlü şüpheden uzak, somut ve inandırıcı delil elde edilemediği gerekçeleri gösterilerek mahkemece kabul ve takdir kılınmış olduğundan, katılan vekilinin, eksik inceleme ile hüküm tesis edildiğine ilişkin temyiz itirazlarının reddiyle, hükmün isteme uygun olarak ONANMASINA, 21/01/2021 tarihinde oybirliğiyle karar verildi."
}