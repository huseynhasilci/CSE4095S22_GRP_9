{
    "Dairesi": "9.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Görevi Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : Mahkumiyet    Dosya incelenerek gereği düşünüldü:  1- Sanık ... hakkında kurulan mahkumiyet hükmünün incelenmesinde;  Dosya kapsamına göre ...'ın Namık Kemal Üniversitesine 15/10/2007 tarihinde kütüphane ve dökümantasyon daire başkanı olarak atandığı, daire başkanı iken 22/10/2007 tarihinden itibaren genel sekreter vekili olarak ve yine 11/12/2007 tarihli üniversite yönetim kurulu kararı ile genel sekreter olarak görevlendirildiği olayda, bu atama ve görevlendirmelerde görevli ilgili diğer kişiler hakkında eylemlerinden dolayı zamanaşımı süresince dava açılması mümkün görülmüştür.  Sanık hakkında tayin edilen kısa süreli hapis cezasının adli para cezasına çevrilmesi sırasında, adli para cezasına esas alınan tam gün sayısının hüküm fıkrasında gösterilmemesi suretiyle Türk Ceza Kanunu'nun 52/3 ve 5271 sayılı Ceza Muhakemesi Kanunu'nun 232/6. maddelerine muhalefet edilmiş ise de anılan noksanlık sonuca etkili görülmediğinden bozma nedeni de yapılmamıştır.  Yapılan yargılama sonunda aşamalarda ileri sürülen iddia ve savunmaların toplanan tüm delillerle birlikte gerekçeli kararda tartışılıp sanığın suçunun sübutu kabul, olay niteliğine ve kovuşturma sonuçlarına uygun şekilde vasfı tayin edilmiş, incelenen dosyaya göre verilen hükümde bir isabetsizlik görülmemiş olduğundan, sanık müdafiin yerinde görülmeyen temyiz itirazlarının reddiyle hükmün ONANMASINA,  2- Sanıklar ..., ..., ... ve ... haklarında kurulan mahkumiyet hükümlerinin incelenmesinde;  Suç tarihinde Namık Kemal Üniversitesinde harcama yetkilisi ve gerçekleştirme görevlisi sıfatıyla görev yapan sanıkların, 2010 yılı bütçesinin büyük onarım giderlerinden yaptıkları 1.126.649 TL tutarındaki harcamayı doğrudan temin yöntemiyle gerçekleştirdikleri, bu miktarın toplam ödeneğin % 30'una tekabül etmesine rağmen 4734 sayılı Kanuna aykırı olarak Kamu İhale Kurumundan uygun görüş almadıkları ve yine 2010 yılı içerisinde aynı nitelikteki dört adet laboratuvar onarım işi ile iki adet havalandırma yapım işinin kısımlara bölerek yaptırdıkları, bu eylemleri sebebi ile görevlerini kötüye kullandıkları iddia edilen somut olayda; görevi kötüye kullanma suçunun norma aykırılık unsuru yanında objektif cezalandırma şartları olan kişi mağduriyeti, kamu zararı ve kişilere haksız bir menfaat sağlanması unsurlarının ne suretle oluştuğu ve sanıkların suç kastıyla hareket edip etmediği karar yerinde gerekçeleriyle gösterilip tartışılmadan eksik inceleme ve yetersiz gerekçe ile yazılı şekilde hüküm kurulması,  Kanuna aykırı, sanıklar müdafiilerinin temyiz itirazları bu itibarla yerinde görülmüş olduğundan, 5320 sayılı Kanunun 8/1. maddesi de gözetilerek Ceza Muhakemeleri Usulü Kanunu'nun 321 ve 326/son maddeleri uyarınca hükümlerin BOZULMASINA, 13/01/2021 tarihinde oy birliğiyle karar verildi."
}