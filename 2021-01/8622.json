{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  1) Sanıklar hakkında müşteki ...'a yönelik kasten yaralama suçundan kurulan mahkumiyet hükümlerine ilişkin temyiz sebeplerinin incelenmesinde;  Sanıkların 5237 sayılı TCK'nin 86/1, 86/3-e, 29. maddeleri uyarınca belirlenen \"9 ay\" hapis cezasından, TCK'nin 62/1. maddesi uyarınca (1/6) oranında indirim uygulanması sırasında hesap hatası yapılarak \"7 ay 15 gün\" hapis cezası yerine \"6 ay 22 gün\" hapis cezasına hükmedilmesi suretiyle eksik ceza tayini, aleyhe temyiz bulunmadığından bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın temyiz sebeplerinin reddiyle hükmün istem gibi ONANMASINA,  2) Sanık ... hakkında müşteki ...'a yönelik tehdit suçundan kurulan mahkumiyet hükmüne ilişkin temyiz sebeplerinin incelenmesinde;  a) Sanığın üzerine atılı 5237 sayılı TCK'nin 106/1-1. cümlesinde düzenlenen \"Tehdit\" suçunun kasten yaralama suçundan bir gün sonra 08.03.2013 tarihinde işlenmesi dikkate alınarak, 02.12.2016 tarihli Resmi Gazete'de yayımlanarak yürürlüğe giren 6763 sayılı Kanun ile değişik 5271 sayılı CMK'nin 253. maddesine göre uzlaşma kapsamında kaldığı anlaşılmakla; sanık ile müşteki arasında 6763 sayılı Kanun ile değişik 5271 sayılı CMK'nin 253. ve 254. maddeleri gereğince uzlaştırma işlemi yapılması için dosyanın uzlaştırma bürosuna gönderilmesi, uzlaştırma girişiminin başarısızlıkla sonuçlanması halinde yargılamaya devamla hüküm kurulması lüzumu,  Kabul ve uygulamaya göre de;  b) Sanığın TCK'nin 106/1-1. maddesi gereğince belirlenen \"6 ay\" hapis cezasından, TCK'nin 29. maddesi uyarınca (1/2) oranında indirim uygulanması sırasında hesap hatası yapılarak \"3 ay\" hapis cezası yerine \"9 ay\" hapis cezasına hükmedilmesi ve TCK'nin 62/1. maddesi uyarınca (1/6) oranında indirim uygulanarak sonuç cezanın \"2 ay 15 gün\" hapis cezası yerine \"3 ay\" hapis cezası olarak belirlenmesi suretiyle fazla ceza tayini,  Bozmayı gerektirmiş, sanığın temyiz sebepleri bu itibarla yerinde görüldüğünden, hükmün bu nedenlerden dolayı 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme aykırı olarak BOZULMASINA, 20.01.2021 gününde oy birliğiyle karar verildi."
}