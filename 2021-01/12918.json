{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Dolandırıcılık suçundan şüpheli meçhul şahıs hakkında yapılan soruşturma esnasında, suç yeri itibarıyla evrakın Kocaeli Cumhuriyet Başsavcılığına gönderilmesine dair Erbaa Cumhuriyet Başsavcılığının 25/07/2019 tarihli ve 2019/1671 soruşturma, 2019/77 sayılı yetkisizlik kararını müteakip, bu kez suç yeri bakımından dosyanın Tokat Cumhuriyet Başsavcılığına gönderilmesine ilişkin Kocaeli Cumhuriyet Başsavcılığınca verilen 07/11/2019 tarihli ve 2019/20505 soruşturma, 2019/3273 sayılı yetkisizlik kararı üzerine, Tokat Cumhuriyet Başsavcılığının yetkili savcılık olarak belirlenmesine dair mercii Sakarya 6. Ağır Ceza Mahkemesinin 25/11/2019 tarihli ve 2019/995 değişik iş sayılı kararı aleyhine, Yüksek Adalet Bakanlığınca verilen 22/09/2020 gün ve 94660652-105-60-10589-2020-Kyb sayılı kanun yararına bozma talebine dayanılarak soruşturma dosyası Yargıtay Cumhuriyet Başsavcılığının 26/10/2020 gün ve 2020/86689 sayılı tebliğnamesiyle Dairemize gönderilmekle okundu.  Kanun yararına bozma isteyen tebliğnamede;  Benzer bir olay sebebiyle Yargıtay 15. Ceza Dairesinin 04/11/2019 tarihli ve 2019/636 esas, 2019/10639 karar sayılı ilâmında \"....dolandırıcılık suçunun, iradesi fesada uğratılan kişinin yatırmış olduğu paranın fail tarafından çekildiği anda tamamlanacak olması nedeniyle suç yerinin de menfaatin temin edileceği yer olacağından hareketle....\" şeklinde belirtildiği üzere, müştekinin bilgisi dışında, hesabından QR kodu kullanılarak 1.500,00 Türk lirası ve kredi kartından 500,00 Türk lirası çekildiği, 02/07/2019 tarihli Finansbank'tan alınan hesap hareketlerinde gönderilen paranın İzmit ilinde bulunan QNB Finansbank'a ait İzmit Şubesi 2 Nolu ATM'den çekildiğinin anlaşılması karşısında, haksız menfaatin temin edildiği yerin Kocaeli Cumhuriyet Başsavcılığının yargı çevresinde kaldığı gözetilmeden yazılı şekilde karar verilmesinde isabet görülmemiştir.  5271 Sayılı Ceza Muhakemesi Kanunu’nun 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  Soruşturma dosyasına konu olayda haksız menfaatin temin edildiği yerin Kocaeli Cumhuriyet Başsavcılığı yargı çevresinde kaldığı gözetilmeden, yazılı şekilde karar verilmesinde isabet bulunmadığından, kanun yararına bozmaya atfen düzenlenen ihbarnamedeki düşünce yerinde görülmekle, Sakarya 6. Ağır Ceza Mahkemesinin 25/11/2019 tarih ve 2019/995 D.İş sayılı kararının 5271 sayılı CMK'nın 309. maddesi gereğince BOZULMASINA, aynı maddenin 4. fıkrasının (a) bendi uyarınca müteakip işlemlerin mahallinde mahkemesince yerine getirilmesine, 25/01/2021 tarihinde oybirliğiyle karar verildi."
}