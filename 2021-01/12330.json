{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Gerekçeli karar başlığında 19/05/2005 olan suç tarihinin 19/05/2007 olarak hatalı gösterilmesi mahallinde düzeltilebilir bir yazım hatası olarak görülmüştür.  Sanıklar ..., ... ve ... hakkında verilen hükümlere yönelik temyiz itirazlarının incelemesinde;  1-Sanıklar ... ve ...'un Dairemizin 30/06/2010 gün ve 2009/11852 esas, 2010/11592 karar sayılı bozma ilamından önceki savunmalarında eylemi kabul ettikleri halde, bozma ilamından sonra Fatih 4. Asliye Ceza Mahkemesinin 22.09.2010 tarihli duruşmasında sanık ...'in; suç tarihinde Metris Cezaevinde, aynı celse dinlenen sanık ...'ın ise; suç tarihinde Edirne Kapalı Cezaevinde olduklarını, suçu işlemediklerini savundukları, Edirne C.İ.K Müdürlüğü'nün 08/11/2012 ve 14/02/2014 tarihli İstanbul 2. Ağır Ceza Mahkemesine hitaben yazdığı yazı cevaplarından; sanık ...'un suç tarihi itibariyle cezaevinde olduğu, Bakırköy Metris C.İ.K Müdürlüğü'nün 13.02.2014 ve 16/11/2011 tarihli İstanbul 2. Ağır Ceza Mahkemesine hitaben yazdığı yazı cevaplarından ise sanık ...'ın suç tarihi itibariyle cezaevinde olduğunun anlaşılması karşısında; sanıklar ... ve ... mahkemeye celp edilip mukayeseye esas parmak izlerinin huzurda alınıp, suç tarihi olan 19/05/2005 tarihi itibariyle sanıkların ilgili ceza infaz kurumları kayıtlarındaki sanıklara ait parmak izlerinin karşılaştırması yapılarak aynı kişiler olup olmadıkları belirlenip, suç tarihi itibariyle sanıkların gerçekte nerde oldukları tespit edilmeden yazılı şekilde eksik soruşturma ile hüküm kurulması,  2- Sanık ...’nın UYAP sisteminden alınan güncel nüfus kaydına göre, hüküm tarihinden önce, 29/09/2015 tarihinde öldüğü anlaşılmakla; 5237 sayılı TCK'nin 64/1. maddesinin uygulama olanağının değerlendirilmesi zorunluluğu,  Bozmayı gerektirmiş, sanıklar müdafiinin temyiz itirazları bu bakımdan yerinde görülmüş olduğundan, hükümlerin açıklanan nedenle tebliğnameye aykırı olarak BOZULMASINA, 25/01/2021 tarihinde oy birliğiyle karar verildi."
}