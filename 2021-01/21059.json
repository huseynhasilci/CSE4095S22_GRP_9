{
    "Dairesi": "1.Hukuk Dairesi",
    "Mahkemesi": " BÖLGE ADLİYE MAHKEMESİ 2. HUKUK DAİRESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasındaki davadan dolayı ... Bölge Adliye Mahkemesi 2. Hukuk Dairesince verilen 28.05.2019 gün ve 444-810 sayılı kararın Yargıtayca incelenmesi davalı vekili tarafından istenilmiş olmakla, dosya tetkik olunarak gereği düşünüldü.   Bilindiği üzere; 6100 sayılı HMK'nin 362. maddesinde bölge adliye mahkemelerinin temyiz olunamayan kararları düzenlenmiş, 1/a bendinde de miktar veya değeri kırk bin Türk lirasını (bu tutar dahil) geçmeyen davalara ilişkin kararlar\" hükmüne yer verilmiş, 2019 yılı itibarıyla HMK'nin 362/1-a bendinde belirtilen 40.000.00TL’lik kesinlik sınırı 58.800,00TL olarak uygulanmaya başlamıştır.  Hemen belirtilmelidir ki, muris muvazaası hukuksal nedenine dayalı davalarda dava değeri taşınmazın tümünün değeri üzerinden davayı açan mirasçı veya mirasçıların payına isabet eden değerdir.  Somut olayda, pay oranında iptal-tescil isteyen ve aralarında ihtiyari dava arkadaşlığı bulunan davacılar tarafından, dava 5.000 TL değer gösterilmek ve peşin harcı yatırılmak suretiyle açılmış; dava konusu 115 ada 97 parsel sayılı taşınmazda bulunan 1 no’lu bağımsız bölümün temlike konu ½ payının dava tarihi itibariyle keşfen saptanan değeri 455.000,00 TL olup, çekişmeli taşınmazın dava tarihi itibariyle keşfen saptanan 455.000,00 TL değerinden davacılar ...’ın 480/28800 miras payına isabet eden değer 7.583,33 TL, ...’ın 180/28800 miras payına isabet eden değer 2.843,75 TL, ...’ın 480/28800 miras payına isabet eden değer 7.583,33 TL, ...’ın 180/28800 miras payına isabet eden değer 2.843,75 TL, ...’ın 360/28800 miras payına isabet eden değer 5.687,50 TL, ...’ün 135/28800 miras payına isabet eden değer 2.132,81 TL, ...’un 1440/28800 miras payına isabet eden değer 22.750,00 TL, ...’ın 180/28800 miras payına isabet eden değer 2.843,75 TL, ...’ın 180/28800 miras payına isabet eden değer 2.843,75 TL, ...’in 180/28800 miras payına isabet eden değer 2.843,75 TL olup, davacı tarafça paya düşen değer üzerinden harcın tamamlandığı, her bir davacının miras payına isabet eden değerin 2019 yılı itibariyle temyiz kesinlik sınırı olan 58.000,00 TL’nin altında kaldığı anlaşılmaktadır.  Öte yandan, temyiz kesinlik sınırı içinde kalması nedeniyle temyiz kabiliyeti bulunmayan kararlar hakkında 01.06.1990 gün ve 3/4 sayılı İçtihadı Birleştirme Kararı uyarınca Yargıtay tarafından da bir karar verilebileceği açıktır.  Yukarıda açıklanan nedenlerle temyiz kesinlik sınırı içinde kaldığı anlaşılan eldeki dava yönünden davalı vekilinin temyiz dilekçesinin değerden REDDİNE, alınan peşin harcın istek halinde davalıya geri verilmesine, 28.01.2021 tarihinde oybirliğiyle karar verildi."
}