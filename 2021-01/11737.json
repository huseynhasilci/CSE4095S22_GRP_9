{
    "Dairesi": "2.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan sanık ...'un, 5237 sayılı Türk Ceza Kanunu'nun 151/1, 62/1 ve 52/2. maddeleri uyarınca 2.000,00 TL adli para cezası ile cezalandırılmasına dair İstanbul 12. Asliye Ceza Mahkemesinin 06/04/2015 tarihli ve 2014/289 esas, 2015/103 sayılı karar aleyhine Yüksek Adalet Bakanlığınca verilen 08/07/2020 gün ve 5212/2020 sayılı kanun yararına bozma talebine dayanılarak dava dosyası Yargıtay Cumhuriyet Başsavcılığının 17/07/2020 gün ve 2020/64219 sayılı tebliğnamesiyle dairemize gönderilmekle okundu.  Kanun yararına bozma isteyen tebliğnamede;  Sanık ...'un, suça konu eylemi iştirak halinde gerçekleştirmiş olduğu sanık ... hakkında mala zarar verme suçuna ilişkin olarak yapılan temyiz incelemesi sonucunda Yargıtay 17. Ceza Dairesinin 14/11/2019 tarihli ve 2019/3705 esas, 2019/14401 karar sayılı ilamında, \"Sanıkların, müştekiye ait çaldıkları araç ile yakalandıklarında araçta hasar olduğunun anlaşılması karşısında, hırsızlık suçunun konusu ile mala zarar verme suçunun konusunun aynı olması, başka bir ifadeyle sanık çalmak istediği malı bulunduğu yerden aldıktan sonra zarar vermesi halinde korunan hukuki yararın tek olması karşısında; ayrıca mala zarar verme suçunun oluşmayacağı, eylemin bir bütün olarak hırsızlık suçunu oluşturacağı gözetilmeden sanık ...'in ayrıca mala zarar verme suçundan da cezalandırılmasına karar verilmesi\" gerekçesiyle hükmün bozulmasına karar verildiğinin anlaşılması karşısında; sanığın hırsızlık suçundan mahkûmiyetinin yanı sıra ayrıca mala zarar verme suçundan da mahkûmiyetine karar verildiği anlaşılmakta ise de, hırsızlık suçunun konusunu oluşturan mala zarar verme eyleminin bir bütün olarak hırsızlık suçu kapsamında kalacağı, ayrıca mala zarar verme suçunu oluşturmayacağı gözetilmeden, yazılı şekilde karar verilmesinde isabet görülmediğinden 5271 sayılı CMK'nın 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  Sanık ...’un, diğer sanık ... ile birlikte müştekiye ait çaldıkları araç ile yakalandıklarında araçta hasar olduğu ve araca zarar verilmesi nedeniyle sanık ...’un hırsızlık ve mala zarar verme suçlarından mahkûmiyetine karar verildiği anlaşılmış ise de; hırsızlık suçunun konusu ile mala zarar verme suçunun konusunun aynı olması ve korunan hukuki yararın tek olması karşısında; ayrıca mala zarar verme suçunun oluşmayacağı, eylemin bir bütün olarak hırsızlık suçunu oluşturacağı gözetilmeden sanık ...’un, ayrıca mala zarar verme suçundan da cezalandırılmasına karar verilmesi nedeniyle kanun yararına bozma istemi yerinde görüldüğünden, sanık ... hakkında mala zarar verme suçu ile ilgili olarak (İSTANBUL) 12. Asliye Ceza Mahkemesinden verilip kesinleşen 06.04.2015 tarihli ve 2014/289 E., 2015/103 K. sayılı kararın, 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle, unsurları oluşmayan mala zarar verme suçundan sanık ...’un BERAATİNE, tayin olunan cezanın çektirilmemesine, 25/01/2021 tarihinde oybirliğiyle karar verildi."
}