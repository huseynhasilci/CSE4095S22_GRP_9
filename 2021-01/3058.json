{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Sahte fatura kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    I-Sanık hakkında “2008 ve 2009 takvim yıllarında sahte fatura kullanma” suçlarından kurulan mahkûmiyet hükümlerine yönelik temyiz isteminin incelenmesinde:  Bozmaya uyularak yürütülen yargılamanın hukuka uygun olarak yapıldığı, iddia ve savunmada ileri sürülen hususların gerekçeli kararda gösterilip tartışılarak değerlendirildiği, fiillerin sanık tarafından gerçekleştirildiğinin saptandığı, suç vasfının doğru biçimde belirlendiği, cezanın kanuni takdir sınırlarında uygulandığı, incelenen dosyaya göre kurulan hükümlerde bir isabetsizlik bulunmadığı anlaşılmış, sanık müdafinin temyiz nedenleri yerinde görülmemiş olduğundan hükümlerin ONANMASINA,  II-Sanık hakkında “2010 ve 2011 takvim yıllarında sahte fatura kullanma” suçlarından kurulan mahkûmiyet hükümlerine yönelik temyiz isteminin incelenmesinde:  Bozmaya uyularak yapılan yargılamada, Sincan Vergi Dairesi Müdürlüğü’nün 349 007 2291 vergi kimlik numaralı mükellefi olan sanığın, “2010 ve 2011 takvim yıllarında sahte fatura kullanma” suçlarını işlediğinin iddia ve kabul olunduğu olayda; sanığın savunmasında faturaların gerçek alışverişlere dayandığını beyan ederek suçlamaları kabul etmemesi ile sanığın kullandığı faturaları düzenleyen mükelleflerden ... (... Metal) isimli mükellef hakkında tanzim edilen vergi tekniği raporunun dosya içerisinde mevcut bulunmaması ve faturaları düzenleyen ... ..., ..., ... İnş. Taah. San. Tic. Ltd. Şti. ve ... İnş. Taah. San. Tic. Ltd. Şti. isimli mükellefler/şirket yetkilileri hakkında sahte fatura düzenlemek suçundan açılan davaların akıbetlerinin araştırılmadığının anlaşılması karşısında, maddi gerçeğin kuşkuya yer bırakmayacak şekilde tespiti bakımından;  1-... (... Metal) hakkında tanzim edilen 26/03/2013 tarihli ve 2013-A-538/14 sayılı vergi tekniği raporunun dosyaya getirtilmesi,  2-... ve ... ... haklarında “2010 takvim yılında sahte fatura düzenleme” suçundan dava açılıp açılmadığının araştırılması, açıldığının tespiti halinde dava dosyaları getirtilip incelenerek bu davayı ilgilendiren delillerin onaylı örneklerinin dosyaya intikal ettirilmesi; ... İnş. Taah. San. Tic. Ltd. Şti. yetkilisi ... hakkındaki Ankara 5. Asliye Ceza Mahkemesi’nin 2013/134 Esas ve ... İnş. Taah. San. Tic. Ltd. Şti. yetkilisi Süreyya Çınar hakkındaki Ankara 24. Asliye Ceza Mahkemesi’nin 2013/751 Esas sayılı dava dosyalarının akıbetlerinin araştırılması ile bu davayı ilgilendiren delillerin onaylı örneklerinin dosyaya intikal ettirilmesinden sonra sanığın hukuki durumunun takdir ve tayini gerekirken, eksik inceleme ve araştırma sonucunda sanık hakkında mahkûmiyet hükümleri kurulması,  Yasaya aykırı, sanık müdafinin temyiz nedenleri bu itibarla yerinde görüldüğünden hükümlerin 5320 sayılı Kanun‘un 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, 18/01/2021 tarihinde oy birliğiyle karar verildi."
}