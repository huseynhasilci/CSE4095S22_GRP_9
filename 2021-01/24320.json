{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 43, 62, 52, 53. maddeleri gereğince mahkumiyet      Dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü:  Sanığın, Suriye’deki iç savaş nedeniyle Türkiye’ye gelen Suriye uyruklu katılanları, yurt dışına götürme niyeti olmadığı hâlde, gemi ayarlayarak yurt dışına çıkmalarını sağlayacağını söyleyerek katılanların inanmasını sağladıktan sonra katılan ...'den 10.000 dolar, katılan ...'dan ise 5.000 dolar aldığı, daha sonra yurt dışına götürecek aracı ayarlayacağını söyleyerek katılanların yanından ayrıldığı, yolda giderken daha önce kurguladığı senaryo kapsamında ayarlamış olduğu sivil polis görünümlü şahısların gelerek hakkında işlem yapıyormuş gibi davranıp alıp götürülmesini sağladığı, sanığın bu suretle katılanlardan aynı anda menfaat temin etmek suretiyle zincirleme dolandırıcılık suçunu işlediği, sanık ikrarı, katılan beyanları, tarafların uzlaşamadıklarına ilişkin uzlaştırma raporu ve tüm dosya kapsamından anlaşılmakla, mahkemenin sanığın atılı suçtan mahkumiyetine ilişkin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin yerinde görülmeyen temyiz itirazlarının reddiyle, hükmün ONANMASINA, 13/01/2021 tarihinde oybirliğiyle karar verildi."
}