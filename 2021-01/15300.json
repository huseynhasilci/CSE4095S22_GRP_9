{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Karaman İli Özel İdaresi tarafından Taşkale Belediyesi tüzel kişiliğine devredilmiş olan sulama borularının dönemin Belediye Başkanı tarafından bazı şahıslara ücretsiz olarak devredildiği, belediyenin yasal değişiklik gereği köy tüzel kişiliğine dönüştürülmesinden sonra köy muhtarlığına seçilen sanığın yapılan başvurular üzerine, üzerinde il özel idaresi yazılı 14 adet sulama borusunu bazı şahıslara katılanın tarlasından almalarını söylediği, tanıkların da bulundukları yerden boruları aldıkları dosya kapsamı, iddia ve tanık anlatımları ile anlaşılmakla;  1- Sanığın, söz konusu boruların daha önce siyasi amaçla dağıtıldığı, katılan tarafından halen kullanılmadığı, ihtiyacının da olmadığı gerekçesi ile muhtarlık yetkilerini kullanarak katılanın tarlasından aldırtıp kamu yararı gözeterek başka işlerde kullandıklarını beyan etmesi karşısında; eylemin TCK’nın 257/1. maddesinde yazılı görevi kötüye kullanma suçunu oluşturacağı nazara alınarak, 4483 sayılı Kanun’un 2. maddesindeki “Bu kanun, devletin ve diğer kamu tüzel kişilerinin genel idare esaslarına göre yürüttükleri kamu hizmetlerinin gerektirdiği asli ve sürekli görevleri ifa eden memurlar ve diğer kamu görevlilerinin görevleri sebebiyle işledikleri suçlar hakkında uygulanır” hükmü gereğince, kamu görevlisi (...) olan sanık hakkında 4483 sayılı Kanun hükümleri uyarınca soruşturma izni istenmesi ve sonucuna göre sanığın hukuki durumunun belirlenmesi gerektiği gözetilmeden, genel hükümlere göre açılan davaya devam olunarak yazılı şekilde karar verilmesi,  Kabule göre ise;  2- 5237 sayılı Yasanın 141/1. maddesinde yazılı “… Başkasına ait taşınır bir malı kendisine veya başkasına bir yarar sağlamak maksadıyla bulunduğu yerden alan kimseye…” şeklinde tanımlanan suçun unsurlarının ne şekilde oluştuğu, yani olayda hırsızlık kastıyla hareket edilip edilmediği tartışılmadan hüküm kurulması,  Bozmayı gerektirmiş, sanık müdafiinin temyiz itirazları bu bakımdan yerinde görülmüş olduğundan, hükmün açıklanan nedenle isteme aykırı olarak BOZULMASINA, 26.01.2021 gününde oybirliğiyle karar verildi."
}