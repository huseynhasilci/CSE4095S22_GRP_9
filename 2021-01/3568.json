{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK’nın 158/1-f, 52/2-4, 53. maddeleri gereğince mahkumiyet  TCK’nın 204/1, 53. maddeleri gereğince mahkumiyet    Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler, sanık müdafii tarafından temyiz edilmekle dosya incelenerek gereği düşünüldü;  Sanık ...’nın katılan ...’dan satın almış olduğu tekstil ürünleri karşılığında suça konu 6.500 TL bedelli çeki ciro ederek verdiği, çekin bankaya ibrazında karşılığının bulunmadığı bunun üzerine yapılan araştırmada çekin keşideci imzasının katılan şirket yetkilisi ...’ya ait olmayıp şirketin sahte belgelerle kurulduğunun tespit edildiği bu şekilde sanığın atılı suçları işlediği iddia ve kabul olunan olayda;  1-Sanık hakkında atılı resmi belgede sahtecilik suçu yönünden yapılan incelemede;  Sanıklara yüklenen “resmi belgede sahtecilik” suçunun, 20/11/2006 olan suç tarihinden temyiz inceleme gününe kadar 5237 sayılı TCK’nın 66/1-e ve 67/4. maddelerinde öngörülen 12 yıllık olağanüstü dava zamanaşımının dolduğu anlaşıldığından; 5320 sayılı Kanun’un 8/1. maddesi gereğince uygulanması gereken 1412 sayılı CMUK’nın 321. maddesi uyarınca hükümlerin BOZULMASINA; ancak bu husus yeniden yargılama yapılmasını gerektirmediğinden aynı kanunun 322. maddesinin verdiği yetkiye dayanılarak 5271 sayılı CMK’nın 223/8. maddesi gereğince sanık hakkında açılan kamu davasının zamanaşımı nedeniyle DÜŞMESİNE,  2-Sanık hakkında atılı nitelikli dolandırıcılık suçu yönünden yapılan incelemede;  Sanığın savunması, katılanların beyanları, ekspertiz ve bilirkişi raporları, banka yazısı ile dosya kapsamında sanığın bir şekilde ele geçirmiş olduğu sahte çeki katılana vererek menfaat temin etmiş olması nedeniyle mahkemece sanık hakkında verilen mahkumiyet hüküm ve uygulamalarında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafinin sanığın atılı suçu işlemediğine dair temyiz itirazının reddiyle, hükmün ONANMASINA, 19/01/2021 tarihinde oybirliğiyle karar verildi."
}