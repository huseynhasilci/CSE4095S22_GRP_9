{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 1136 sayılı Avukatlık Kanunu'na muhalefet etmekten kabahatli ... hakkında 158.739,00 Türk lirası idari para cezası uygulanmasına dair Antalya Cumhuriyet Başsavcılığının 11/12/2017 tarihli ve 2017/608 defter, 2017/305 karar sayılı idari para cezasına karşı yapılan başvurunun kısmen kabulü ile kısmen reddine dair Antalya 3. Sulh Ceza Hâkimliğinin 19/11/2018 tarihli ve 2018/3189 değişik iş sayılı kararına yönelik itirazın reddine ilişkin mercii Antalya 4. Sulh Ceza Hakimliğinin 12/12/2018 tarihli ve 2018/5772 değişik iş sayılı kararı aleyhine Adalet Bakanlığının 23/05/2019 gün ve 5391 sayılı kanun yararına bozma istemini içeren yazısı ekinde bulunan dava dosyası Yargıtay Cumhuriyet Başsavcılığının 29/05/2019 gün ve KYB-2019-58262 sayılı ihbarnamesi ile daireye verilmekle okundu.  Anılan ihbarnamede;  Dosya kapsamına göre, kabahatli şirket hakkında 2017 yılı Ağustos, Eylül, Ekim, Kasım ve Aralık aylarına ilişkin kısım yönünden idari para cezasına yönelik itirazın reddine karar verilmiş ise de, dosyada mevcut Antalya Ticaret Sicili Müdürlüğünün 05/12/2018 tarihli ve 24579 sayılı yazısı ile kabahatli şirketin 25/02/2016 tarihinde ticaret sicilinden terkin edilerek kaydının silindiğinin bildirilmesi karşısında, söz konusu aylara ilişkin idari para cezasına hükmedilemeyeceği anlaşılmakla, itirazın kabul edilmesi yerine yazılı şekilde reddine karar verilmesinde isabet görülmediği gerekçesiyle 5271 Sayılı Ceza Muhakemesi Kanunu’nun 309.maddesi uyarınca anılan kararın kanun yararına bozulması isteminde bulunulmakla, gereği görüşülüp düşünüldü;  Yargıtay Cumhuriyet Başsavcılığı'nın kanun yararına bozma istemine dayanan ihbarname içeriği yerinde görüldüğünden, Antalya 4. Sulh Ceza Hakimliğinin 12/12/2018 tarihli ve 2018/5772 değişik iş sayılı kararının CMK'nin 309/4-d maddesi uyarınca kanun yararına BOZULMASINA, muteriz hakkında uygulanan idari para cezasının kaldırılmasına, 27/01/2021 tarihinde oy birliğiyle karar verildi."
}