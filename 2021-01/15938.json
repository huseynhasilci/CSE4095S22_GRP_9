{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-a maddesi gereğince beraat    Dolandırıcılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Sanığın usulüne uygun olarak apartman yöneticisi seçilmemesine rağmen Gönen Toki Evleri F5 blok apartmanı adına yönetici olarak katılan şirketle kömür alımı konusunda anlaşmaya vardığı, sanığın istemi doğrultusunda katılan şirketin 25 ton kömürü teslim ettiği, bir kısım kömür bedelinin ödenmemesi sebebiyle katılan şirket tarafından Toki evleri F5 blok yöneticiliği hakkında Isparta 1. İcra Müdürlüğü’nün 2013/575 esas sayılı dosyasında icra takibinin başlatıldığı, icra takibine karşı TOKİ evleri F5 blok yöneticiliğince, borcunun bulunmadığı, sanığın kat malikleri kurulunun kararı olmadan yöneticilik adına işlemler gerçekleştirdiği belirtilerek itiraz edildiği, takibin durduğu, bu suretle sanığın yöneticilik görevinin bulunmamasına rağmen yetkisiz bir şekilde işlemler yaparak menfaat sağlayıp üzerine atılı suçu işlediğinin iddia edildiği olayda; sanık savunması, katılan beyanı, kat malikleri karar defteri suretleri, faturalar ve tüm dosya kapsamına göre her ne kadar usulüne uygun şekilde apartman yöneticiliği seçimi yapılmamış ise de soruşturma aşamasında bir kısım apartman sakinlerinin beyanlarından sanığın fiilen apartman yöneticisi olduğu, alınan kömürlerin apartman için kullanıldığı anlaşılmakla; sanığın üzerine atılı suçu işleme kastıyla hareket etmediği, atılı suçun yasal unsurlarının oluşmadığı gerekçesine dayanan mahkemenin beraat hükmünde bir isabetsizlik görülmemiştir.  Yapılan yargılama sonunda, yüklenen suçun yasal unsurları oluşmadığı gerekçe gösterilerek mahkemece kabul ve takdir kılınmış olduğundan, katılan vekilinin suçun sübut bulduğuna ilişkin temyiz itirazlarının reddiyle, hükmün ONANMASINA, 26/01/2021 tarihinde oybirliğiyle karar verildi."
}