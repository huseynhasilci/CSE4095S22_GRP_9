{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Bilişim sistemleri, banka veya kredi kurumlarının araç olarak kullanılması suretiyle dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 5237 sayılı TCK'nın 158/1-f-son, 52/2, 52/4, 63/1, 53. maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık müdafi tarafından temyiz edilmekle, dosya incelenerek gereği düşünüldü;  Gerekçeli karar başlığına suç tarihi olarak, gerekçeli karar ve iddianameye çekin keşide tarihi olarak 30/10/2006 tarihinin yazılması gerekirken gerekçeli karar başlığına “30/10/2006-30/10/2007” tarihlerinin, gerekçeli karar ve iddianameye 30/06/2007 tarihinin yazılmasının mahalince düzeltilmesi mümkün görülmüştür.  Sanığın aldığı inşaat malzemeleri karşılığında suça konu Türkiye İş Bankası .... Şubesi’ne ait, 30/10/2006 keşide tarihli, 10.000 TL bedelli, 3099766 seri numaralı sahte oluşturulmuş çeki katılana vererek menfaat temin ettiği, bu suretle üzerine atılı nitelikli dolandırıcılık suçunu işlediğinin iddia edildiği olayda; sanık savunması, katılan beyanı, tanık anlatımları, bilirkişi raporu ve tüm dosya kapsamına göre sanığın üzerine atılı suçu işlediğinin sabit olduğu gerekçesine dayanan mahkemenin kabulünde isabetsizlik görülmemiştir.  5237 sayılı TCK'nın 53. maddesinin 1, 2 ve 4. numaralı fıkralarıyla ilgili olarak Anayasa Mahkemesinin verdiği 08/10/2015 tarihli ve E. 2014/140, K. 2015/85 sayılı kısmi iptal kararı, 24/11/2015 tarihli Resmi Gazete'de yayımlayarak yürürlüğe girdiğinden koşulların oluşması halinde infaz aşamasında gözetilmesi mümkün görülmüştür.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafinin bir nedene dayanmayan temyiz itirazlarının reddiyle, hükmün ONANMASINA, 12/01/2021 tarihinde oy birliğiyle karar verildi."
}