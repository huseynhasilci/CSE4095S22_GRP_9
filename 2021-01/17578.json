{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  TCK'nın 53. maddesinin bazı bölümlerinin iptaline ilişkin Anayasa Mahkemesinin 24.11.2015 tarihinde yürürlüğe giren 08.10.2015 gün ve 2014/140 E., 2015/85 K. sayılı kararı da nazara alınarak bu maddede öngörülen hak yoksunluklarının uygulanmasının infaz aşamasında gözetilmesi mümkün görülmüş; dosya içeriğine göre diğer temyiz itirazları yerinde görülmemiştir. Ancak;  1- Tüm dosya içeriğine göre; sanık ve temyiz dışı suça sürüklenen çocuklar ... ile ... tarafından çalınan suça konu aracın, kolluk görevlilerince hasarlı ve içindeki navigasyon cihazı eksik vaziyette müştekiye teslim edildiği somut olayda; müştekinin 02/06/2015 tarihli duruşmada; sanıkların yakınları tarafından yakalanmanın ardından suça konu navigasyon cihazı yerine başka bir cihazın kendisine verildiğini, ayrıca araca ilişkin zararının karşılandığını beyan ettiği, sanık müdafiinin de zararın tazmin edildiğini savunduğunun anlaşılması karşısında; müştekiden suç nedeniyle oluşan zararlarının hangi tarihte karşılandığı belirlenip bu husus açıklığa kavuşturulduktan sonra; hırsızlık suçundan oluşan zararın kısmen tazmin edildiği gözetilerek kısmi iade nedeniyle sanık hakkında etkin pişmanlık hükümlerinin uygulanmasına rıza gösterip göstermediği müştekiden sorularak, sonucuna göre sanık hakkında 5237 sayılı TCK’nın 168/1-4 veya 168/2-4 maddesinde düzenlenen etkin pişmanlık hükümlerinin uygulanıp uygulanmayacağının tartışılması gerektiğinin gözetilmemesi,  2- Gerekçeli karar başlığında suç adının “haksız yere elde bulundurulan veya taklit anahtarla ya da diğer bir aletle kilit açmak veya kilitlenmesini engellemek suretiyle hırsızlık” yerine “herkesin girebileceği bir yerde bırakılmakla birlikte kilitlenmek suretiyle muhafaza altına alınan eşya hakkında hırsızlık” olarak yazılması,  3- Hüküm fıkrasında sanık hakkında tekerrüre esas alınan ilam yazılırken, söz konusu ilamı veren mahkemenin başına “Ankara” ibaresinin eklenmemesi,  Bozmayı gerektirmiş, sanık müdafiinin temyiz itirazları bu itibarla yerinde görülmüş olduğundan hükmün bu sebeplerden dolayı istem gibi BOZULMASINA, 27/01/2021 tarihinde oybirliğiyle karar verildi."
}