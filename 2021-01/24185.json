{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme: SİVEREK 1. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ:  Bozmaya uyularak yapılan yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdani kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile yaptırımların aşağıda belirtilen dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1- Hüküm fıkrasının sanığın kazanılmış haklarının saklı tutulduğu bölümünde, yasa maddesi gösterilmeyerek, 5271 sayılı CMK'nın 232/6. maddesine aykırılık oluşturulması,  2- Sanık hakkında uyuşturucu madde ticareti yapma suçundan hüküm kurulduktan sonra bozmadan önceki ilk hükümde aleyhe temyiz olmadığı gözetilerek kazanılmış hakkının saklı tutulduğu belirtilmesi suretiyle sonuç cezanın bozmadan önceki hükümdeki para cezası kadar belirlemesi yerine uygulama imkanı olmadığı halde TCK'nın 50. ve 52. maddelerinin uygulanması,  Yasaya aykırı, sanık müdafiinin temyiz itirazları bu nedenle yerinde görülmüş olduğundan, hükmün BOZULMASINA; ancak bu durumun yeniden yargılama yapılmaksızın CMUK'nın 322. maddesi uyarınca düzeltilmesi mümkün bulunduğundan,  1- Hüküm fıkrasının kazanılmış haklarının saklı tutulduğu bölüme, “sanığın” ibaresinden sonra gelmek üzere \"5320 sayılı Yasanın 8/1 ve 1412 sayılı CMUK'nın 326/son maddeleri uyarınca kazanılmış hakkı gözetilerek\" ibaresinin yazılması,  2- 5237 sayılı TCK’nın 50 ve 52. maddelerinin uygulandığı bölümlerin çıkarılması, Suretiyle hükmün DÜZELTİLEREK ONANMASINA, 13/01/2021 tarihinde oy birliği ile karar verildi."
}