{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi gereğince ayrı ayrı beraat    Nitelikli dolandırıcılık ve resmi belgede sahtecilik suçlarından sanıkların beraatine ilişkin hükümler katılan vekili tarafından temyiz edilmekle, dosya incelenerek gereği düşüldü;  Sanık ...’in, İş Bankası .... Şubesinde bulunan çek hesabına ait suça konu 8.500 TL bedelli çeki, sahte imza ile ... isimli kişi namına düzenleyip piyasaya sürdüğü, çekin ciro yoluyla tedavül görerek beton alımı karşılığında katılanın şirketine verildiği, karşılığı bulunmayan çek katılan tarafından icraya konulduğunda ise sanık ...'in çekin rızası dışında elinden çıktığından bahisle imza inkarında bulunarak takibe itiraz ettiği ve tahsili engellediği, hileli hareketlerle haksız menfaat temin edildiği ve resmi belgede sahtecilikte bulunulduğu iddia edilen somut olayda;  1-Sanıklar hakkında resmi belgede sahtecilik suçundan verilen beraat hükümlerine yönelik yapılan temyiz başvurusunun incelenmesinde;  Sanıklara yüklenen, eylemlere uyan ve 5237 sayılı TCK’nın 204/1. maddesinde düzenlenen “resmi belgede sahtecilik” suçunun, kanunda öngörülen cezasının miktarı ve üst sınırı itibariyle tabi olduğu, TCK’nın 66/1-e maddesinde öngörülen 8 yıllık olağan dava zamanaşımının, TCK’nın 67/2-a maddesine göre zamanaşımını kesen ve sanıkların dairemiz bozması öncesi 02/01/2012(...) ve 12/06/2012(...) olan sorgu tarihlerinden, temyiz inceleme tarihine kadar gerçekleştiği anlaşılmış ve katılan vekilinin temyiz itirazları bu nedenle yerinde görülmüş olduğundan, hükümlerin 5320 sayılı Yasanın 8/1. maddesi gereğince uygulanması gereken 1412 sayılı CMUK’nun 321. maddesi uyarınca BOZULMASINA, ancak bu husus yeniden yargılamayı gerektirmediğinden aynı Yasanın 322. maddesinin verdiği yetkiye dayanılarak 5271 sayılı CMK'nın 223/8. maddesi gereğince sanıklar hakkındaki açılan kamu davalarının zamanaşımı nedeniyle DÜŞMESİNE,  2-Sanıklar hakkında nitelikli dolandırıcılık suçundan verilen beraat hükümlerine yönelik yapılan temyiz başvurusunun incelenmesinde;  Suça konu sahte çeki kullandığı iddia olunan .... ve .... oğlu, 21/05/1965 doğumlu ... hakkında suç duyurusunda bulunulması ile sanıkların beraatine hükmedilmiş ise de, söz konusu dosyanın akıbetinin araştırılarak mümkün bulunması halinde her iki dosyanın birleştirilmesi, değil ise getirtilip her iki dosya kapsamında toplanan bütün deliller birlikte değerlendirilerek sonucuna göre sanıkların hukuki durumunun tayin ve takdiri gerekirken, eksik inceleme ve araştırma sonucu yazılı şekilde hüküm kurulması,  Kanuna aykırı, katılan vekilinin temyiz itirazları bu itibarla yerinde görüldüğünden hükümlerin 5320 sayılı Kanunun 8/1. maddesi gereğince uygulanması gereken 1412 sayılı CMUK'nın 321. maddesi gereğince BOZULMASINA, 12/01/2021 tarihinde oybirliğiyle karar verildi."
}