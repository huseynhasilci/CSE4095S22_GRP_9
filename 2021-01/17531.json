{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle \"davanın tapulama harici bırakılan taşınmazın tescili talebi hakkında olduğu, mahkemece davanın kısmen kabulüne karar verilmiş ise de yapılan araştırmanın hüküm kurmaya yeterli olmadığı belirtilerek, TMK'nın 713/3. maddesine göre öncelikle, ilgili kamu tüzel kişiliği olan Kımılı Belediye Başkanlığı'nın davaya dahil edilmesinin sağlanması, aynı yere ilişkin Türkoğlu Sulh Hukuk Mahkemesi'nin 2010/149 Esas sayılı dosyasında görevsizlik kararı verilen dosya ile ilgili asliye hukuk mahkemesinde başkaca halen derdest olan dava bulunup bulunmadığı araştırılarak var ise bu dosya ile birleştirilmesi hususunun düşünülmesi, TMK’nın 713/4. maddesi uyarıca yapılması gereken ilânlar yapıldıktan sonra, kesinleşen orman kadastrosuna ait tüm tutanaklar ve haritası, eski tarihli memleket haritası, hava fotoğrafları ve varsa amenajman planı, dava tarihinden 15 - 20 yıl önce çekilmiş hava fotoğrafları ile bu fotoğraflardan üretilmiş memleket haritası, topografik fotogrametri yöntemiyle düzenlenen kadastro haritaları, bölgede hangi yıl tapulama çalışmaları yapıldığı ve çekişmeli yerin neden tapulama harici bırakıldığı sorularak alınacak cevap ile komşu parsellere ilişkin kadastro tesbit tutanak ve dayanakları ilgili yerlerden getirtildikten sonra mahallinde yeniden keşif yapılarak, taşınmazın orman kadastrosuna göre konumunun belirlenmesi ve yöntemine uygun orman ve zilyetlik araştırması yapılması\" gereğine değinilmiştir. Mahkemece, bozma ilamına uyularak yapılan yargılama sonunda davanın kısmen kabulüne, fen bilirkişisinin 25.02.2015 tarihli krokili raporunda (A1) harfi ile gösterilen ve kırmızı kalemle taralı 50.874,706 metrekarelik kısmın davacı adına tapuya tesciline karar verilmiş; hüküm, davalı Hazine tarafından temyiz edilmiştir.  Dosya içeriğine, mahkemece uyulan bozma ilamında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 27.01.2021 gününde oybirliği ile karar verildi."
}