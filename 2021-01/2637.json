{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat, mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede,  Başkaca nedenler yerinde görülmemiştir.  Ancak;  1- İddianamede sanığın, müştekiyi “sen bu elektiriği kestirirsen yaşı tutmayan kızımı taciz ettiğine dair şikayette bulunurum” dediğinin belirtildiği, müştekinin aşamalarda, tanık ...’ın da soruşturma aşamasında aynı ifadeyi tekrar etmesine rağmen, tanığın kovuşturma aşamasındaki beyanı ile soruşturma aşamasındaki beyanı arasındaki çelişki giderilmeden yetersiz gerekçe ile beraat hükmü kurulması,  2- (1) nolu bozmaya uyularak sanığın müştekiyi iddianamede belirtilen sözlerle tehdit ettiğinin kabulü halinde, bu sözlerin TCK’nın 106/1.son maddesi uyarınca sair tehdit niteliğinde olduğunun gözetilmesi gerektiği,  3- (1) nolu bozmaya uyularak sanık hakkında sair tehdit suçundan hüküm kurulduğu taktirde, kamu davasının, suç tarihinde uzlaştırma kapsamında bulunmayan TCK’nın 106/1-1 maddesinde düzenlenen tehdit suçundan açıldığı gözönüne alınarak, her iki suç bakımından;  Tehdit suçu bakımından; 02/12/2016 tarihli Resmi Gazete'de yayımlanarak aynı tarihte yürürlüğe giren 6763 sayılı Kanunun 34. maddesiyle değişik 5271 sayılı CMK'nın 253.maddesi ve maddeye eklenen fıkraya göre uzlaştırma hükümleri yeniden düzenlenmiş ve sanığa isnat edilen TCK'nın 106/1. maddesinin birinci cümlesi kapsamındaki tehdit suçunun uzlaştırma kapsamında bulunduğu, TCK'nın 125/1 maddesi kapsamında hakaret suçu yönünden ise, uzlaşma önerisinin yapıldığı tarihte 5271 sayılı CMK'nın 253/3.maddesinde engel bulunduğu gözetilerek, yeni düzenleme karşısında, bu suç yönünden de uzlaşma önerisinde bulunulması gerektiği anlaşılmış olmakla, 5237 sayılı Türk Ceza Kanunu'nun 2 ve 7.maddeleri de gözetilerek, uzlaştırma işlemi uygulanarak sonucuna göre sanığın hukuki durumunun bu kapsamda tekrar değerlendirilip belirlenmesinde zorunluluk bulunması,  Bozmayı gerektirmiş, sanık ... müdafii ve o yer Cumhuriyet savcısının temyiz itirazları bu nedenle yerinde görülmüş olduğundan, tebliğnameye kısmen uygun olarak, HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 18/01/2021 tarihinde oy birliğiyle karar verildi."
}