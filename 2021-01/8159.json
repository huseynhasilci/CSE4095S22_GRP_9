{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret, kamu malına zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Yokluğunda verilen kararın Tebligat Kanunu'nun 21. maddesi uyarınca sanığa tebliği sırasında adreste bulunan isim ve imzadan imtina eden şahıstan işte olduğunun öğrenildiği, tebligatın komşuya bildirildiğine ilişkin bilgilerin bulunmaması nedeniyle tebligatın usulsüz olduğu ve sanığın temyiz isteminin süresinde olduğu belirlenerek yapılan incelemede;  1) Sanığın tehdit ve hakaret suçundan kurulan hükümlere yönelik temyiz talebinin incelenmesinde;  Yapılan duruşmaya, toplanan delillere, gerekçeye, hakimin kanaat ve takdirine göre temyiz itirazları yerinde olmadığından reddiyle hükümlerin istem gibi ONANMASINA,  2) Sanık ve suçtan zarar gören müşteki kurum vekilinin kamu malına zarar verme suçundan kurulan hükme yönelik temyiz talebinin incelenmesine gelince;  Kovuşturma evresinde kamu davasından haberdar edilmeyen ve katılan sıfatını alabilecek surette suçtan zarar görmüş bulunan müşteki kurumun hükmü temyiz hakkı olduğu belirlenerek yapılan incelemede;  Suçtan zarar gören müşteki kurum vekiline, kamu davası açıldıktan sonra duruşma günü bildirilmeden ve davaya katılma olanağı sağlanmadan hüküm kurulması suretiyle 5271 sayılı CMK'nın 234.maddesine muhalefet edilmesi,  Bozmayı gerektirmiş, sanık ve müşteki kurum vekilinin temyiz itirazları bu itibarla yerinde görülmüş olduğundan diğer yönleri incelenmeyen hükmün bu sebepten dolayı istem gibi BOZULMASINA, 20.01.2021 gününde oybirliğiyle karar verildi."
}