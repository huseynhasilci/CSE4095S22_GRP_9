{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürmeye teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Her iki sanık hakkında ayrı ayrı; TCK'nin 81, 35, 62, 53. maddeleri uyarınca; 10 yıl hapis cezası.      TÜRK MİLLETİ ADINA    Sanık ... müdafii tarafından hükmün duruşmalı olarak temyiz edilmesi üzerine duruşma günü belirlenerek sanık müdafine meşruhatlı davetiye tebliğ edilmesine rağmen, sanık müdafinin belirlenen gün ve saatte hazır bulunmadığı anlaşıldığından, duruşmasız olarak yapılan temyiz incelemesinde;  Toplanan deliller karar yerinde incelenip, sanıklar ... ve ... haklarında mağdur ...’ye karşı eylemlerinin sübutu kabul ve takdiri indirim nedenlerinin nitelik ve derecesi takdir kılınmış, savunmaları inandırıcı gerekçelerle değerlendirilip reddedilmiş, verilen hükümlerde bozma nedeni dışında bir isabetsizlik görülmediğinden; sanık ... müdafinin sübuta, vesaireye, sanık ... ve müdafinin sübuta, iştirak iradesinin olmadığına vesaireye yönelen ve yerinde görülmeyen sair temyiz itirazlarının reddine,  Ancak;  Oluşa ve dosya kapsamına göre, olay tarihinden öncesinde mağdur ... ile sanıklar arasında husumet olduğu, olay tarihinde mağdur ..., kardeşi ... ve enişteleri ... ile yakınlarının düğün töreninden evlerine yürüyerek geçerlerken sanık ...’in evinin önünden geçtikleri, ... ve ...’ın onları görünce evlerinden çıktıkları, ...’in orada bulunan bir sandalyeyi alarak ...’nin arkasından vurduğu, ...’ın ise ele geçmeyen bıçak ile ...’yi toraks ve batın nahiyelerine bıçağı saplamak suretiyle ...’yi yaraladıktan sonra olay yerinden kaçtıkları anlaşılan olayda;  Darbe sayısı ve şiddeti, yaranın niteliği, engel halin olmayışı, sanıklar ile mağdur arasında önceye dayalı husumetin öldürmeyi gerektirecek nitelikte olmadığı dikkate alınarak, eylemlerine bağlı olarak ortaya çıkan kastının öldürmeye yönelik olduğuna dair her türlü şüpheden uzak, kesin ve inandırıcı deliller bulunmayan sanıkların, \"kasten yaralama\" suçundan, 1 ile 3 yıl aralığında hapis cezası öngören TCK’nin 86/1 maddesinin uygulanması sırasında, aynı Kanunun 61. maddesi uyarınca, suçun işleniş biçimi, sanıkların kasta dayalı kusurunun ağırlığı ve kullanılan silahın etki derecesi göz önünde bulundurularak, sonuca etkili olacak şekilde makul bir ceza ile cezalandırılması yerine, suç niteliğinde yanılgıya düşülerek, yazılı biçimde \"öldürmeye teşebbüs\" suçundan cezalandırılmaları,  Bozmayı gerektirmiş olup, sanıklar müdafilerinin temyiz itirazları bu itibarla yerinde görüldüğünden, hükümlerin tebliğnamedeki düşünceye aykırı olarak BOZULMASINA, 25/01/2021 gününde oy birliği ile karar verildi."
}