{
    "Dairesi": "14.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Reşit olmayanla cinsel ilişki (sanık ...), çocuğun kaçırılması ve alıkonulması (sanıklar)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "  (Konya Asliye Ceza Mahkemesi)   HÜKÜM : Beraat    İlk derece mahkemesince verilen hükümler temyiz edilmekle başvurunun muhtevası nazara alınarak dosya tetkik edildi, gereği görüşüldü:  Sanıklar haklarında çocuğun kaçırılması ve alıkonulması suçundan kurulan hükümlerin incelenmesinde;  5237 sayılı TCK'nın 234/3. maddesinde düzenlenen çocuğun kaçırılması ve alıkonulması suçunda on sekiz yaşını bitirmeyen çocuğun annesi ile babasının çocuk üzerinde sahip oldukları velayet haklarının koruma altına alınması nedeniyle atılı suçun mağdurunun anne ile baba olması ve çocuk ...'nın velayet hakkına sahip babası Hasan'ın, kovuşturma evresinde alınan mahkeme ifadesinde sanıklardan şikayetçi olup davaya katılmasının ardından yüzüne karşı verilen hükümleri temyiz etmemesi karşısında, ...'ya yaş küçüklüğü nedeniyle tayin edilen vekilin hükümleri temyize hakkı bulunmadığından, vaki temyiz isteminin 5320 sayılı Kanunun 8/1. maddesi gözetilerek 1412 sayılı CMUK'nın 317. maddesi uyarınca REDDİNE,  Sanık ... hakkında reşit olmayanla cinsel ilişki suçundan kurulan hükmün temyiz incelemesine gelince;  Mağdurenin aşamalardaki ifadeleri, sanığın on altı yaşındaki mağdureyle rızaen cinsel ilişkiye girdiği yönündeki ikrar içerikli savunması ve tüm dosya içeriği nazara alındığında, sanığın müsnet suçtan mahkumiyeti yerine dosya kapsamına uygun düşmeyen yazılı gerekçeyle beraatine karar verilmesi,  Kanuna aykırı, katılan mağdure vekilinin temyiz itirazları bu itibarla yerinde görüldüğünden, hükmün 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi uyarınca BOZULMASINA, 18.01.2021 tarihinde oy birliğiyle karar verildi."
}