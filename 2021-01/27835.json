{
    "Dairesi": "12.Hukuk Dairesi",
    "Mahkemesi": " ... Bölge Adliye Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "        Yukarıda tarih ve numarası yazılı Bölge Adliye Mahkemesince verilen kararın müddeti içinde temyizen tetkiki şikayetçi hissedar tarafından istenmesi üzerine bu işle ilgili dosya daireye gönderilmiş olup, dava dosyası için Tetkik Hakimi ... tarafından düzenlenen rapor dinlendikten ve dosya içerisindeki tüm belgeler okunup incelendikten sonra işin gereği görüşülüp düşünüldü :  Şikayet eden hissedar satışın durdurulması talebi ile Sulh Hukuk Mahkemesine başvurusunda talebin kısmen kabulüne karar verildiği, hissedar tarafından temyiz yoluna başvurulması üzerine Bölge Adliye Mahkemesince; 6100 sayılı HMK'nın geçici 3/2. maddesinde Bölge Adliye Mahkemelerinin göreve başlama tarihinden önce verilen kararlar hakkında, kesinleşinceye kadar 1086 sayılı Kanunun 26.09.2004 tarihli ve 5236 sayılı Kanunla yapılan değişiklikten önceki 427 ilâ 454'üncü madde hükümlerinin uygulanmasına devam olunacağı, Yargıtay denetiminden geçen dosyalar ile ilgili Bölge Adliye Mahkemelerinin göreve başlama tarihinden sonra karar verilmiş olsa bile, dosyanın Bölge Adliye Mahkemesine gönderilemeyeceği gibi, bu kararlar hakkında istinaf kanun yoluna başvurma imkanının da bulunmadığı, ayrıca İlk Derece Mahkemesince yasa yolunun istinaf olarak gösterilmesinin başvurulabilecek yasa yolunu değiştirmeyeceği gerekçesiyle 6100 sayılı HMK'nın 352. maddesi uyarınca, dosyanın Yargıtay 14. Hukuk Dairesi'ne gönderilmek üzere, kararı veren mahkemesine geri çevrilmesine karar verilmiştir.  Temyizen incelenmesi istenen karar,.. Sulh Hukuk Mahkemesinin 08/08/2019 tarih 2015/6 Esas - 116 Karar sayılı satışın durdurulmasına, ilişkin ek karar olup, ek karar tarihi itibariyle satışın durdurulması şikayetine ilişkin kararın istinaf incelemesine tabi olup, temyize konu karardaki izaleyi şuyu kararının onanması yasal anlamda ek karara ilişkin olmadığından ek karara yönelik istinaf talebi ilgili Bölge Adliye Mahkemesi dairesince incelenmelidir.  Bu nedenle Bölge Adliye Mahkemesi kararının bozularak ortadan kaldırılmasına dosyanın kararı veren ... Bölge Adliye Mahkemesi 4. Hukuk Dairesine gönderilmesine oy birliği ile karar verilmiştir.  SONUÇ : Yukarıda yazılı nedenlerle ... Bölge Adliye Mahkemesi 4. Hukuk Dairesi'nin 18/02/2020 tarih ve 2020/289 Esas, 2020/212 Karar sayılı kararının 5311 sayılı Kanun ile değişik İİK'nun 364/2. maddesinin göndermesiyle uygulanması gereken 6100 sayılı HMK'nun 373/2. maddesi uyarınca BOZULMASINA, peşin alınan harcın istek halinde iadesine, dosyanın Bölge Adliye Mahkemesine gönderilmesine, 11/01/2021 gününde oy birliğiyle karar verildi."
}