{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Katılan hakkında, 5271 sayılı CMK’nin 231/5. maddesi gereği verilen hükmün açıklanmasının geri bırakılmasına ilişkin kararlara karşı ayrı bir dilekçe ile itiraz kanun yoluna başvurulduğu ve bu kararlara yönelik incelemenin merciince yerine getirildiği, katılan vekilinin temyiz talebinin, sanık hakkında verilen beraat kararına münhasır olduğunun tespiti ile yapılan incelemede;  Oluş, iddia ve dosya kapsamına göre katılan ile sanığın annesi ... arasında husumet bulunduğu, olay günü bu nedenle tartıştıkları, katılanın bunu öğrenmesi üzerine sanığa seslenerek O’nu aşağıya çağırdığı, katılanın elindeki sopa ile merdiven demirlerine vurarak indiği, elindeki sopa ile sanığın koluna vurduğu, bu olayların apartmanın 1. ya da 2. katında boşlukta meydana geldiği, bu esnada sanığın zemin katta bulunan evinde misafir olan tanık...’in dairenin kapısına çıktığı, bulunduğu yerden olayın gerçekleşme şeklini görmesinin hayatın olağan akışına uygun olmayacağı gözetilerek, katılanın aşamalarda istikrarlı anlatımları ile bu beyanları destekleyen adli muayene raporu itibariyle sanığın üzerine atılı suçun sabit olduğu gözetilerek, katılan hakkında Adli Tıp Kurumu İzmir Şube Müdürlüğünce tanzim olunan 31/12/2014 tarihli raporda belirtilen yüz bölgesi dahilindeki yaralanmanın yüzde sabit iz niteliğinde bulunup bulunmadığı da araştırılarak sanık hakkında mahkumiyet hükmü kurulması gerekirken, delillerin takdirinde yanılgıya düşülerek yazılı şekilde beraatine karar verilmesi,  Bozmayı gerektirmiş, katılan vekilinin temyiz sebepleri bu itibarla yerinde görülmüş olduğundan hükmün bu nedenlerle, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 28/01/2021 gününde oy birliğiyle karar verildi."
}