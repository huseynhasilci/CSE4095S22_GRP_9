{
    "Dairesi": "1.Hukuk Dairesi",
    "Mahkemesi": " ... BÖLGE ADLİYE MAHKEMESİ 1. HUKUK DAİRESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen davada;  Davacı, mirasbırakan annesi ...’ne ait dava konusu 2174 ada 1 parsel sayılı taşınmazda bulunan 6 ve 8 no’lu bağımsız bölümleri davalının, müteahhitten satın almış gibi kendi üstüne yaptığını, anılan bağımsız bölümlerin annesine ait olduğunu; aşamalarda, davanın muris muvazaasına dayalı olup, mirasbırakanın dava konusu iki adet bağımsız bölümü davalıya verdiğini ileri sürerek tapu kayıtlarının iptali ile miras payları oranında tescilini istemiştir.  Davalı, hak düşürücü sürenin geçtiğini, dava konusu bağımsız bölümleri kooperatif üyeliği nedeniyle ve kooperatifin ferdi mülkiyete geçmesiyle 21.12.2000 tarihinde iktisap ettiğini, taşınmazların annesi tarafından verilmediğini belirterek davanın reddini savunmuş; davalı vekili 25.10.2018 tarihli duruşmada, davalıya mal sahibi anneleri tarafından verildiğini beyan etmiştir.  İlk derece mahkemesince, dava konusu bağımsız bölümlerin mirasbırakan tarafından tapuda temlik edilmeyip, ferdileşme işlemi sonucu davalı adına tahsisen tescil edildiği, kooperatif hissesinin devrinde 01.04.1974 tarih ½ sayılı İçtihadı Birleştirme Kararının uygulama yeri bulunmadığı gerekçesiyle davanın reddine dair verilen kararın davacı tarafından istinafı üzerine ... Bölge Adliye Mahkemesi 1. Hukuk Dairesince, istinaf başvurusunun esastan reddine karar verilmiştir.  Karar, davacı vekili tarafından yasal süre içerisinde temyiz edilmiş olmakla, Tetkik Hakimi ...’un raporu okundu, düşüncesi alındı. Dosya incelendi, gereği görüşülüp, düşünüldü.   Dosya içeriğine, toplanan delillere, hükmün dayandığı yasal ve hukuksal gerekçeye ve özellikle delillerin takdirinde bir isabetsizlik bulunmamasına göre; davacının yerinde bulunmayan temyiz itirazının reddiyle usul ve yasaya uygun olan hükmün ONANMASINA, aşağıda yazılı 14.90 TL. bakiye onama harcının temyiz eden davacıdan alınmasına, 28/01/2021 tarihinde oybirliğiyle karar verildi."
}