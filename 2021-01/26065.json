{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 89/4, 62/1, 50/1-a, 52/2-4, 53/6. maddeleri uyarınca mahkumiyet    Taksirle yaralama suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü:  Sanığın idaresindeki otomobil ile gündüz vakti, meskun mahalde, olay yeri mobese kayıtlarının, CD çözüm tutanağının ve bilirkişi raporunun incelenmesi neticesinde; sanığın Osmaniye istikametinden olay yeri ışık kontrollü kavşağa, yolun sol şeridinde seyrederek geldiği, saat 15:32.03'te kavşağa giriş yaptığı sırada, seyrine göre sağ taraftaki 11040 nolu trafik ışığı olmayan sokaktan, bulvara (kavşağa) giren katılan ... idaresindeki otomobil ile çarpıştığı, sanığın kavşağa girdiği caddede, sanıkla aynı yönden gelen dava dışı bir aracın beklediğinin mobese kayıtlarından görüldüğü, sanığın seyrinin tam tersi, karşı yöndeki araçlara (Adana-Osmaniye) 3 saniye boyunca sarı ışık yandığı, bu araçlara sarı ışık yandığı sırada, sanığın geldiği istikametteki araçlara yeşil ışık yanmasının mümkün olmadığı, sanığın beklemesi gereken kırmızı ışık ya da sarı ışıkta kavşağa girdiğinin tespit edilmesi karşısında; Karayolları Trafik Kanunun 47. maddesi ve Karayolları Trafik Yönetmeliğinin 95. maddesi gereği, trafik ışıklarına, ışıklı ve sesli trafik işaretlerine uymayan sanığın asli kusurlu olarak üç kişinin basit tıbbi müdahale ile giderilebilir şekilde, iki kişinin kemik kırığı oluşacak, bir kişinin ise hayati tehlike geçirecek ve kemik kırığı oluşacak şekilde yaralanmasına neden olduğu olayda, mahkemenin kabul ve takdirinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafinin kaza tespit tutanağı ile bilirkişi raporu arasında çelişki bulunduğu, Adli Tıp Trafik İhtisas Dairesinden kusur raporu alınması gerektiğine, cezanın fazla olduğuna ilişkin temyiz itirazlarının reddiyle, hükmün isteme uygun olarak ONANMASINA, 14.01.2021 tarihinde oybirliğiyle karar verildi."
}