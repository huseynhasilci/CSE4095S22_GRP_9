{
    "Dairesi": "2.Hukuk Dairesi",
    "Mahkemesi": " İstanbul Bölge Adliye Mahkemesi 10. Hukuk Dairesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " İştirak Nafakası",
    "Birinci Mahkemesi": "",
    "ictihat": "     Taraflar arasındaki davanın yapılan muhakemesi sonunda bölge adliye mahkemesi hukuk dairesince verilen, yukarıda tarihi ve numarası gösterilen hüküm davalı erkek tarafından, iştirak nafakasının miktarı yönünden temyiz edilmekle, evrak okunup gereği görüşülüp düşünüldü:  6100 sayılı HMK'nın 362. maddesinin 1. fıkrasının b bendi uyarınca \"Miktar veya değeri kırk bin Türk Lirasını (bu tutar dahil) geçmeyen davalara ilişkin kararlar\" temyiz edilemez. 02.12.2016 tarihli 6763 sayılı Kanun'un 44. maddesi ile de 6100 sayılı Hukuk Muhakemeleri Kanunu'na eklenen ek madde 1 uyarınca temyiz parasal sınırlarının (HMK m. 341, 362) Vergi Usul Kanunu'nun mükerrer 298.maddesine göre her yıl tespit ve ilan edilecek yeniden değerleme oranında artırılması öngörülmüştür. Karar tarihi itibarıyle bu miktar \"72.070,00 TL\" olarak belirlenmiştir.  Somut olayda, davacı kadının ortak çocuk yararına aylık 3000 TL (yıllık 36.000 TL) tutarındaki iştirak nafakası talebinin kabulüne karar verilmiş olup, bölge adliye mahkemesince iştirak nafakası davasına yönelik verilen karar kesindir. Bu nedenle davalı erkeğin iştirak nafakası davasına ilişkin temyiz dilekçesinin reddine karar verilmesi gerekmiştir.  SONUÇ: Yukarıda gösterilen sebeple davalının temyiz dilekçesinin REDDİNE, temyiz peşin harcının istek halinde yatırana geri verilmesine, dosyanın ilk derece mahkemesine, karardan bir örneğinin ilgili bölge adliye mahkemesi hukuk dairesine gönderilmesine oybirliğiyle karar verildi.14.01.2021 (Prş.)"
}