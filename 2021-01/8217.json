{
    "Dairesi": "1.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Yeni doğan bebeğini ihmali davranışla kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nin 82/1-d-e, 83, 31/3. ve 62. maddeleri uyarınca 10 yıl hapis cezası.    TÜRK MİLLETİ ADINA    Toplanan deliller, karar yerinde incelenip, suça sürüklenen çocuk ...'un maktul bebeğine yönelik eyleminin sübutu kabul, takdire ilişen cezayı azaltıcı sebeplerin niteliği takdir kılınmış, savunması inandırıcı gerekçelerle reddedilmiş, incelenen dosyaya göre verilen hükümde bozma nedeni dışında bir isabetsizlik görülmemiş olduğundan, suça sürüklenen çocuk müdafiinin suçunun unsurları itibariyle oluşmadığına, olayda kasıt bulunmadığına, beraat kararı verilmesi gerektiğine yönelen ve yerinde görülmeyen temyiz itirazlarının reddine,  Ancak;  Oluşa ve tüm dosya kapsamına göre, suça sürüklenen çocuğun ... ile girdiği cinsel ilişki neticesinde hamile kaldığı, bu durumu ailesinden gizlediği, olay günü sabah saatlerinde doğum başladığında, annesi olan temyiz dışı sanık ...'ı uyandırdığı, ...'ın tanık ...'ye haber vermesiyle ...'nin kullandığı aracın ön ve arka koltuk arasına yerleştirdikleri ...'yı hastaneye götürmek istedikleri, yolda ...'nın doğumu gerçekleştirdiği, bebeği araba paspasının altına gizleyip hastaneye giden ...'nın doğum yaptığının hastanede anlaşıldığı, aksi sabit olmayan beyanlara göre, doğum sırasında aracın ön tarafında olan ... ile ...'nin bebeği görmedikleri, daha sonra aracı alan ...'nin eşi ... ... aracı bir süre kullanıp yıkamacıya götürdüğünde bebeğin araç içerisinde bulunduğu, DNA incelemesi ile ... ve ...'ye ait olduğu anlaşılan bebeğin otopsi raporuna göre boyun sol yanda 6x3 cm, sol skapula üstünde 0,5 cm, sol şakakta 1 cm, sol kulak kepçesinde 2 cm'lik ekimozlar ve kafatasında çökme kırığı bulunup, ölüm sebebinin boyuna basıya bağlı mekanik asfiksi olduğunun belirtildiği, buna göre, maktul bebeğe yönelik eylemin arabada terk etmek suretiyle hipotermi, açlık, susuzluk gibi etkenler olmayıp vücutta harici ve dahili etkiler oluşturan icrai bir fiille gerçekleştirildiğinin kabulü gerektiği nazara alınmadan, olayda uygulama yeri bulunmayan TCK'nin 83. maddesinin uygulanması suretiyle eksik ceza tayini,  Bozmayı gerektirmiş olup suça sürüklenen çocuk müdafiinin temyiz itirazları bu itibarla yerinde görüldüğünden hükmün tebliğnamedeki düşünceye aykırı olarak CMUK'un 326/son maddesi gözetilmek kaydıyla BOZULMASINA, 20/01/2021 günü oy birliğiyle karar verildi."
}