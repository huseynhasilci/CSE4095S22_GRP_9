{
    "Dairesi": "9.Hukuk Dairesi",
    "Mahkemesi": " İzmir 7. Hukuk Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen kararın, temyizen incelenmesi davalı vekili tarafından istenilmekle, temyiz talebinin süresinde olduğu anlaşıldı. Dava dosyası için Tetkik Hakimi tarafından düzenlenen rapor dinlendikten sonra dosya incelendi, gereği konuşulup düşünüldü:       Davacı İsteminin Özeti:  Davacı vekili; davacının davalı kuruma ait ... Termik Santrali’nde 08.05.1997 tarihinden itibaren dış tesisler, kömür kül cüruf ve elektrik üretimi için gerekli tüm birimlerde çalıştığını, 23.06.2015 tarihinde hizmet sözleşmesinin haksız nedenle feshedildiğini idda ederek; kıdem tazminatı, ihbar tazminatı, eşit davranma borcuna aykırılık tazminatı ile taban ücret yevmiye, işgüçlüğü tazminatı, bakım tazminatı, gıda yardımı, sosyal yardım, vardiya tazminatı, ilave tediye ve ikramiye alacakları farklarının davalıdan tahsilini talep etmiştir.  Davalı Cevabının Özeti:  Davalı vekili; zamanaşımı defi ve husumet itirazında bulunmuş, davacının muhatabının asıl işveren konumundaki müteahhit firma olduğunu, davacıya tüm ödemelerin mevzuat çerçevesinde yapıldığını ve herhangi bir alacağı bulunmadığını savunarak davanın reddini talep etmiştir.  İlk Derece Mahkemesi Kararının Özeti:  İlk Derece Mahkemesince, toplanan kanıtlar ve bilirkişi raporuna dayanılarak, davacının Toplu İş Sözleşmesi’nden kaynaklanan ücret farkklarına hak kazandığı gerekçesiyle davanın kısmen kabulüne karar verilmiştir.  İstinaf Başvurusu :  İlk Derece Mahkemesinin kararına karşı, davalı vekili istinaf başvurusunda bulunmuştur.  Bölge Adliye Mahkemesi Kararının Özeti :  Bölge Adliye Mahkemesince, İlk Derece Mahkemesi kararının usul ve esas yönünden hukuka uygun olduğu gerekçesiyle, istinaf başvurusunun esastan reddine karar verilmiştir.  Temyiz Başvurusu :  Kararı, davalı vekili temyiz etmiştir.  Gerekçe:  1-Dosyadaki yazılara toplanan delillerle kararın dayandığı kanuni gerektirici sebeplere göre davalının aşağıdaki bendin kapsamı dışında kalan temyiz itirazları yerinde değildir.  2-Davacıların bakım tazminatına hak kazanıp kazanmadıkları çözülmesi gereken hukuki problemi oluşturmaktadır.  Davalı işveren ile ... Sendikası arasındaki 15. dönem toplu iş sözleşmesinin 99. maddesinin IV. bendinde bakım tazminatı düzenlenmiştir. Anılan düzenlemede, termik ve hidroelektrik santraller iş güçlüğü tazminat cetvelinin 1. gurubunda sayılan arıza, tamir ve bakım elemanları ve baca gazı arıtma bakım elamanları ile 1 ile 2. gurubunda yer alan iş makineleri ve oto onarım elemanları, mekanik atölye elemanları ve inşaat bakım servis elemanlarından vardiyalı çalışmayanlarına, bu kapsamda olup da vardiyalı çalışanlara ise vardiyalı çalıştıkları sürede ödenmemek kaydıyla çıplak yevmiyelerinin %14’ü tutarında bakım tazminatı ödenmesi kararlaştırılmıştır.  Somut olayda davacının idari binada temizlik personeli olarak çalıştığı ve bakım tazminatından yararlanacak kişilerden olmadığı anlaşıldığından, bakım tazminatı talebinin reddi gerekirken, yazılı şekilde kabulü hatalıdır.  Sonuç:  Temyiz olunan İlk Derece Mahkemesi kararının ve bu karara karşı istinaf başvurusunu esastan reddeden Bölge Adliye Mahkemesi kararının, yukarıda yazılı sebepten dolayı BOZULARAK ORTADAN KALDIRILMASINA, dosyanın kararı veren İlk Derece Mahkemesine, bozma kararının bir örneğinin ise kararı veren Bölge Adliye Mahkemesine gönderilmesine, peşin alınan temyiz karar harcının istek halinde ilgiliye iadesine, 18.01.2021 tarihinde oybirliğiyle karar verildi."
}