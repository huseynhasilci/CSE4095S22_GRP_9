{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " 6136 sayılı Yasaya aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat  Gereği görüşülüp düşünüldü:  1-Bir suç soruşturması kapsamında, İsmail Demirkıran'ın ikametinde yapılan aramada, sandık üzerindeki yatakların içerisinde, 6136 sayılı Yasa kapsamında olan tadil edilmiş kuru sıkı tabanca, duvarda asılı süsün içerisinde ise 19 adet fişek ele geçirildiği iddiasıyla, cezaevinde olan İsmail'in eşi ... hakkında kamu davası açıldığı, yapılan yargılamada sanık ...'ün, silahın, cezaevinde olan eşine ait olduğunu beyan etttiği, mahkemece sanığın soyut beyanından ibaret olan savunmasına istinaden sanık hakkında beraat kararı verilerek İsmail hakkında Cumhuriyet Başsavcılığına suç duyurusunda bulunulmasına karar verildiği anlaşılmakla, sanığın, denetim ve kontrolünde bulunan ve kendisi tarafından bilinmesi gereken sandık üzerindeki yatakların ve duvarda asılı süsün içerisinde ele geçirilen suça konu tabanca ve fişeklerden haberdar olmadığı şeklindeki savunmasının hayatın olağan akışına uygun düşmemesi karşısında, hakkında suç duyurusunda bulunulan İsmail hakkında soruşturma başlatılıp başlatılmadığı, soruşturma başlatılarak dava açılmışsa, davaların birleştirilerek toplanan tüm deliller birlikte değerlendirildikten sonra, sanığın hukuki durumunun takdir ve tayini gerekirken eksik incelemeyle yazılı şekilde hüküm kurulması,  2-Adli Emanet Müdürlüğü'nün 2014/522 numaralı sırasında kayıtlı bulunan tabanca ve eklerinin müsaderesi konusunda karar verilmemesi,  Yasaya aykırı, Cumhuriyet Savcısının temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nun 321. maddesi gereğince BOZULMASINA, 26.01.2021 gününde oybirliğiyle karar verildi."
}