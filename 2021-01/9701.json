{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Yasaya Muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 223/2-a maddesi uyarınca beraat    2863 sayılı Kanuna aykırılık suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Gerekçeli karar başlığında suç tarihinin “31.10.2013” olarak belirtilmesi mahallinde düzeltilebilir yazım yanlışı olarak kabul edilmiştir.  Sanık hakkında olay günü içerisinde bulunduğu araçta ele geçirilen ve kendisine ait olduğunu belirttiği bir adet heykel ile ilgili olarak açılan kamu davasında; kovuşturma aşamasında üniversitede görevli arkeologlardan oluşan üç kişilik bağımsız bilirkişi heyetinden alınan 05.05.2014 ve 23.12.2014 tarihli raporlarda söz konusu eserin imitasyon olduğu, tescil ve tasnif dışı olup, 2863 sayılı kanun kapsamı dışında bulunduğunun belirtilmesi karşısında sanık hakkında beraat kararı verilmesinde isabetsizlik bulunmadığı anlaşılmakla;  Yapılan yargılama sonunda, atılı suçun yasal unsurlarının oluşmadığı gerekçesi gösterilerek mahkemece kabul ve takdir kılınmış olduğundan, katılan vekilinin, eksik ve yetersiz inceleme ile karar verildiğine ilişkin sair temyiz itirazlarının reddine, ancak;  Dosya içerisinde mevcut 23/12/2014 tarihli bilirkişi raporunda, söz konusu heykelin 2863 sayılı Kanun kapsamı dışında kalmakla birlikte kaçakçılığı ve tekrar dolaşımını önlemek için müzede saklanmasının gerektiğinin belirtilmesi dikkate alınarak aynı Kanunun 75. maddesi uyarınca müze müdürlüğü'ne teslimine karar verilmesi gerektiğinin gözetilmemesi,  Kanuna aykırı olup, hükmün bu nedenle 5320 sayılı Kanunun 8. maddesi gereğince halen uygulanmakta olan 1412 sayılı CMUK'un 321. maddesi uyarınca BOZULMASINA; ancak, yeniden yargılamayı gerektirmeyen bu hususta, aynı Kanunun 322. maddesi gereğince karar verilmesi mümkün bulunduğundan, aynı maddenin verdiği yetkiye istinaden; hüküm fıkrasına, “ Dava konusu sahte heykelin 2863 sayılı Kanunun 75. maddesi uyarınca müze müdürlüğü'ne teslimine” cümlesinin eklenmesi suretiyle, sair yönleri usul ve kanuna uygun bulunan hükmün DÜZELTİLEREK ONANMASINA, 21/01/2021 tarihinde oybirliğiyle karar verildi."
}