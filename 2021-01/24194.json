{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : BAKIRKÖY Çocuk 2. Ağır Ceza Mahkemesi   Hüküm : Mahkûmiyet    Dosya incelendi.  GEREĞİ GÖRÜŞÜLÜP DÜŞÜNÜLDÜ :  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, eyleme uyan suç tipi ile yaptırımların, aşağıda belirtilen dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  Sanığın yapılan üst aramasında ele geçirilen 30 TL'nin 10 TL'sinin suçtan elde edildiğinin tespit edildiği ve kalan 20 TL’nin suçtan elde edildiğine dair her türlü şüpheden uzak, yeterli delil bulunmadığı halde sanığa iadesi yerine müsaderesine karar verilmesi,  Bozmayı gerektirmiş, sanık müdafiinin temyiz itirazları bu nedenle yerinde görülmüş olduğundan, hükmün CMK'nun 321. maddesi gereğince BOZULMASINA; ancak bu durumun yeniden yargılama yapılmaksızın aynı Kanun'un 322. maddesi uyarınca düzeltilmesi mümkün bulunduğundan,  Hüküm fıkrasından kazanç müsaderesi ile ilgili bölümün çıkarılması ve yerine “Bakırköy Cumhuriyet Başsavcılığı adli emanetinin 2014/1588 sırasında kayıtlı, uyuşturucu satışından elde edildiği anlaşılan 10 TL'nin 5237 sayılı TCK' nın 55. maddesi uyarınca müsaderesine, kalan 20 TL'nin ise suçtan elde edildiğine ilişkin yeterli delil bulunmadığından sanığa iadesine” ibaresinin eklenmesi,  Suretiyle hükmün DÜZELTİLEREK ONANMASINA, 13/01/2021 tarihinde oy birliğiyle karar verildi."
}