{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece bozma üzerine verilen hüküm temyiz edilmekle evrak okunarak;  Gereği görüşülüp düşünüldü:  Sanığın temyizi üzerine mahkemenin 02.11.2015 tarihli ilk kararının Dairemizin 07.05.2019 tarih ve 2019/1608 Esas – 2019/9662 Karar sayılı kararı ile; \"1412 sayılı CMUK'un 326/son maddesi uyarınca kazanılmış hakkı saklı tutularak bozulması üzerine, mahkemece 5237 sayılı TCK’nin 86/2. maddesi gereği temel cezanın, sanığın eylemini, kardeşine karşı silahtan sayılan keserle vurmak suretiyle gerçekleştirdiğinin kabul edilmesine göre, birden fazla nitelikli halin (TCK'nin 86/3-a, 86/3-e) aynı olayda gerçekleşmesi nedeniyle 5237 sayılı TCK'nin 61. maddesindeki ölçütler ve TCK'nin 3. maddesindeki cezada orantılılık ilkesi dikkate alınarak sonuç cezaya etkili olacak şekilde makul bir oranda belirlenmesinden sonra, TCK’nin 86/3-a-e, 29/1 ve 62/1. maddeleri uygulanarak, sonuç cezanın bozma öncesi verilen ilk kararındaki ceza miktarı olan “6 ay hapis cezası”nı geçmesi halinde CMUK’un 326/son maddesi uyarınca bu ceza miktarına indirilmesi gerekirken, kazanılmış hakkın sonuç cezaya ilişkin olduğu gözetilmeden, aleyhe bozma yasağına yanlış anlam yüklenerek, TCK’nin 86/2. maddesi uyarınca temel cezasının bozma öncesi verilen ilk hükümdeki ceza miktarı olan “4 ay hapis cezası” olarak belirlenmesi suretiyle bozma ilamının etkisizleştirilmesi, aleyhe temyiz olmadığından bozma sebebi yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanığın yerinde görülmeyen temyiz sebeplerinin reddiyle hükmün isteme uygun olarak ONANMASINA, 06.01.2021 gününde oy birliğiyle karar verildi."
}