{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Tüm dosya kapsamına göre; sanık ...'in yokluğunda verilen 07.09.2015 günlü mahkumiyet hükmünün adı geçene 25.01.2016 tarihinde tebliğ edildiği ve sanığın da üzerinde 28.01.2016 yazan bir dilekçe ile temyiz isteminde bulunduğu ancak bu dilekçenin havalesini yapan 125587 sicil numaralı hakimin \"29.02.2015\" şeklinde bir tarih yazdığı ancak 2015 yılında Şubat ayının da 29 çekmediği gibi yazılı tarihin \"07.09.2015 günlü hüküm tarihinden önceki bir tarih nedeniyle yanlış yazılmış olduğunun açık olduğu cihetle Yargıtay Cumhuriyet Başsavcılığımızca 17.02.2020 tarihinde Hatay Cumhuriyet Başsavcılığına hitaben temyiz tarihinin bildirilmesi amacıyla eksiklik giderme yazısı yazılmış olup bu kapsamda Samandağ Asliye Ceza Mahkemesinin 20.03.2020 tarihli yazı cevabındaki açıklamalar nazara alınarak adı geçen sanığın lehine olacak şekilde temyiz dilekçesinde yazılı tarih esas alınarak temyiz isteminin süresinde kabul edilerek yapılan incelemede:  Sanığın hüküm tarihinde aynı yer yargı çevresi içerisinde bulunan Hatay (Kapatılan) E Tipi Kapalı Ceza İnfaz Kurumunda başka bir suçtan hükümlü olduğunun UYAP kayıtlarından anlaşılması karşısında; sanığın duruşmadan vareste tutulmak isteyip istemediği sorulmadan ve bu hususta bir karar alınmadan, hükmün açıklandığı 07/09/2015 tarihli duruşmada hazır edilmeyerek hükümlülüğüne karar verilmesi suretiyle, 5271 sayılı CMK'nın 196. maddesine aykırı olarak savunma hakkının kısıtlanması,  Bozmayı gerektirmiş, sanığın temyiz itirazları bu itibarla yerinde görülmüş olduğundan diğer yönleri incelenmeyen hükümlerin bu sebepten dolayı istem gibi BOZULMASINA, 20/01/2021 gününde oy birliğiyle karar verildi."
}