{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " İftira",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Cumhuriyet Savcısı, sanık ve müdafii",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza verilmesine yer olmadığına     Gereği görüşülüp düşünüldü:  1-) Hükme esas alınan ... Üniversitesi Eğitim ve Araştırma Hastanesinden alınan 24.02.2015 tarihli raporda sanığın kötülük görme hezeyanlarının mevcut olduğu ve bu hezeyanlara yönelik gerçeği değerlendirme yetisinde bozukluk olduğu, toplum açısından tehlike arz ettiğinin belirtilmesine karşın dosyada mevcut aynı hastanenin 24.03.2014 tarihli, ... Fatih Devlet Hastanesi'nin 01.08.2014 ve 12.06.2014 tarihli, ...Halk Sağlığı Müdürlüğünün 28.05.2014 ve 22.09.2014 tarihli, ... Ataköy Ruh ve Sinir Hastalıkları Hastanesinin 29.05.2014 ve 11.06.2014 tarihli raporlarında, sanığın akli melekelerinde bir sorun olmadığı, TCK'nın 32. maddesi kapsamında kalmasını gerektirecek bir psikiyatrik durumunun olmadığının belirtildiği, bu haliyle yukarıda anılan rapor ve belgelerin içerikleri arasında çelişkinin giderilmesi için sanığın dava dosyasıyla birlikte Adli Tıp Kurumu ilgili İhtisas Kuruluna sevk edilip yeniden rapor alınarak, sanığın suç tarihi itibarıyla herhangi bir akıl hastalığı veya akıl zayıflığı bulunup bulunmadığı, şayet varsa bu nedenle işlediği fiilin hukuki anlam ve sonuçlarını algılayıp algılayamayacağı veya bu fiille ilgili olarak davranışlarını yönlendirme yeteneğinin azalıp azalmadığı hususları tespit edildikten sonra savunma yapılabilecek durumda olduğunun belirlenmesi halinde CMK.nın 147. ve 191. maddeleri gereğince savunması da tespit edildikten sonra sanığın hukuki durumunun tayin ve takdiri gerekirken, eksik araştırma ile yazılı şekilde hüküm kurulması,  2-) Duruşmada hazır olan sanık müdafiine katılma talebine karşı diyecekleri sorulmadan katılma kararı verilerek 5271 sayılı CMK'nın 238/3. maddesine aykırı davranılması,  Yasaya aykırı, Cumhuriyet Savcısı, sanık ve müdafinin temyiz itirazları bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 14.01.2021 gününde oybirliğiyle karar verildi."
}