{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, 1219 Sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat    Yerel Mahkemece verilen hükümler temyiz edilmekle; başvurunun süresi, kararın niteliği ve suç tarihine göre dosya incelendi, gereği görüşülüp düşünüldü:  Dolandırıcılık suçundan zarar gören ve davaya katılmasına karar verilen ... adına çıkartılan gerekçeli karar tebliğ mazbatası üzerinde; TK 21/2. maddesine göre evrakın ilgili muhtarlıkça teslim alınması zorunluluğunu içeren meşruhatın usulüne uygun şekilde yazılı olmadığı, ancak altında tebliği çıkaran makamın mührü veya imzası bulunmayan bir kağıt parçasının zımba ile sonradan tutuşturulduğu, bu kağıtta evrakın iade edilmeyerek tebligatın yapılmasına dikkat edilmesine dair uyarının yazılı olduğu, ayrıca tebligatın \"muhatabın adresten ayrılmış olması sebebiyle\" TK 21/2. maddesi gereği mahalle muhtarına teslim edildiğine dair bir kaşenin bulunduğu, bu bilginin kim tarafından alındığının ise yazılı olmadığı görülmektedir.  7201 sayılı Tebligat Kanunu'nun 21/2. maddesine göre işlem yapılabilmesi için gösterilen adresin muhatabın adres kayıt sistemindeki adresi olup, muhatap o adreste hiç oturmamış veya o adresten sürekli olarak ayrılmış olması gerekmektedir. 25.01.2012 tarihli Resmi Gazetede yayımlanarak yürürlüğe giren Tebligat Yönetmeliği'nin, \"Muhatabın adreste bulunmaması, ölmesi veya adresinden sürekli olarak ayrılması halinde yapılacak işlem\" başlıklı 30/1. maddesinin; \"(1) Adres kayıt sistemindeki yerleşim yeri adresine meşruhat verilerek çıkarılan tebligatlar hariç olmak üzere, muhatap veya muhatap adına tebliğ yapılabilecek olanlardan hiçbiri gösterilen adreste sürekli olarak bulunmazsa, tebliğ memurunun, adreste bulunmama sebebini bilmesi muhtemel komşu, yönetici, kapıcı, muhtar, ihtiyar heyeti veya meclisi üyeleri, kolluk amir ve memurlarından araştırarak beyanlarını tebliğ mazbatasına yazıp imzalatması, imzadan çekinmeleri halinde bu durumu yazarak imzalaması gerekir.\" hükmünü içermesi karşısında;  Tebliğ memurunun adreste kimseyi bulamaması üzerine, adı geçen yönetmelikte yazılı kısa araştırmayı yaparak, meşruhatsız olarak çıkartıldığı değerlendirilen tebliğ evrakı üzerine şerh etmesi gerekirken, muhatabın (sürekli olarak) adresten ayrıldığı hususunda bilgi sahibi olmayan mahalle muhtarına TK 21/2. maddesi gereği tebligat işlemi yapmasının usulsüz olduğu anlaşılmakla; \"gerekçeli karar evrakının\" usulüne uygun şekilde muhatap katılana tebliğ edilmesi sağlanarak, dolandırıcılık suçundan temyiz dilekçesi verildiği takdirde bu temyiz yönünden de ek tebliğname düzenlendikten sonra dosyanın Dairemize iade edilmek üzere Yargıtay Cumhuriyet Başsavcılığına TEVDİİNE, 18/01/2020 tarihinde oybirliğiyle karar verildi."
}