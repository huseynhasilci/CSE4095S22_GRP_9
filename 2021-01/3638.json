{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma, özel belgeyi bozma, yok etme veya gizleme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Özel belgeyi bozma, yok etme veya gizleme suçundan; CMK'nın 223/2-e maddesi gereğince beraat,  Hizmet nedeniyle güveni kötüye kullanma suçundan; TCK'nın 155/2, 62/1, 50/1a. 52/2-4 maddesi gereğince mahkumiyet    Hizmet nedeniyle güveni kötüye kullanma suçundan sanığın mahkumiyeti ile özel belgeyi bozma, yok etme vaya gizleme suçundan beraatine ilişkin hükümler katılanlar vekili ve sanık tarafından temyiz edilmekle, dosya incelenerek gereği düşüldü;  Sanığın, 01.07.2009 - 11.07.2010 tarihleri arasında...Kent sitesinin yöneticiliğini yaptığı, bu tarihten sonra ise katılanların yönetime seçildikleri, yönetici olduğu döneme ait karar ve işletme defterleri ile ilgili belgeleri yönetime seçilen katılanlara teslim etmesi gerekirken ihtara rağmen teslim etmediği, site yöneticiliğine ait paradan uhdesine geçirdiği iddia edilen somut olayda;  1- Her ne kadar iddianame ile sanığın her iki suçtan cezalandırılması talep edilmiş ise de, anlatılan eylem tek olmasına rağmen fiil hareketlere bölünerek sanık hakkında aynı eylem nedeniyle özel belgenin bozulması yok edilmesi veya gizlenmesi suçundan beraat, hizmet nedeniyle güveni kötüye kullanma suçundan mahkumiyet kararı kurulmak suretiyle gerekçede çelişki meydana getirilerek 5271 sayılı CMK’nın 225/1 ve 230/1-a. maddelerine muhalefet edilmesi,  2- Sanığa yüklenen ve mağduru katılanlar olan 5237 sayılı TCK’nın 155/2. maddesinde düzenlenen hizmet nedeniyle güveni kötüye kullanma suçu nedeniyle, 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaştırma işlemleri yapılmasından sonra sonucuna göre sanığın hukuki durumunun değerlendirilmesinde zorunluluk bulunması,  Bozmayı gerektirmiş, sanık ve katılanlar vekilinin temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca BOZULMASINA, 19/01/2021 tarihinde oybirliğiyle karar verildi."
}