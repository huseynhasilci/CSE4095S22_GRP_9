{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre, Mahkemenin teşdit gerekçesi yerinde görülmekle, tebliğnamede bu hususda bozma isteyen görüşe iştirak edilmeyerek yapılan incelemede;  1-Sanık ... hakkında hakaret suçundan kurulan mahkumiyet hükmü yönünden;  Sanığın, olay günü katılana söylediği iddia ve kabul edilen \"oğlum cezaevinden çıkınca seni vurduracağım, seni sinkaf ettireceğim\" şeklindeki sözlerin olay bütünlüğü içerisinde yalnızca tehdit suçunu oluşturduğu ve sanık hakkında tehdit suçundan hüküm kurulduğu gözetilmeden, hakaret suçundan da ayrıca hüküm kurulması,  2-Sanıklar hakkında tehdit suçlarından kurulan mahkumiyet hükümlerine yönelik temyiz incelemesine gelince;  a)İddianame içeriğindeki anlatıma ve gerekçeli karardaki kabule göre, sanıkların olay günü katılanı kısa zaman aralığı içinde, aynı olay nedeniyle ve aynı suç kastıyla tehdit ettiklerinin anlaşılması karşısında, sanıkların eylemlerinde, TCK'nın 43/2. maddesinin uygulanma ihtimalinin tartışılması gerektiği gözetilmeyerek, ayrı ayrı mahkumiyet hükümleri kurulması,  3-Kabule göre ise tüm suçlar yönünden;  a)Sanıklar hakkında, TCK’nın 58. maddesi uygulanırken tekerrüre esas alınan ilamların gösterilmemesi,  b)Anayasa Mahkemesi'nin 24.11.2015 günlü Resmi Gazete'de yayımlanarak yürürlüğe giren 08.10.2015 gün ve 2014/140 Esas, 2015/85 Karar sayılı TCK'nın 53. maddesinin bazı bölümlerinin iptaline ilişkin kararının gözetilmesi zorunluluğu,    Bozmayı gerektirmiş, sanıklar ... ile ... müdafiinin temyiz nedenleri yerinde görüldüğünden tebliğnameye uygun olarak HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine,13/01/2021 tarihinde oy birliğiyle karar verildi."
}