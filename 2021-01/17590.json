{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, iş yeri dokunulmazlığının ihlali",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Sanık hakkında mala zarar verme suçu yönünden zamanaşımı süresi içinde karar verilmesinin mümkün olduğu kabul edilerek yapılan incelemede;  Dosya incelenerek gereği düşünüldü;  I- Sanık hakkında hırsızlık suçundan kurulan hükmün temyiz incelemesinde;  Bozma üzerine yapılan duruşmaya, toplanan delillere, gerekçeye, hakimin kanaat ve takdirine göre sanığın temyiz talepleri yerinde olmadığından reddiyle hükmün istem gibi ONANMASINA,  II- Sanık hakkında iş yeri dokunulmazlığının ihlali suçundan kurulan hükümlerin temyiz incelemesinde;  Dosya içeriğine göre diğer temyiz itirazları yerinde görülmemiştir.  Ancak;  17.Ceza Dairesi'nin 22/11/2018 günlü ve 2016/16472 Esas, 2019/ 14964 Karar sayılı bozma ilamından önceki hüküm sanık müdafii tarafından temyiz edildiğinden, sanık hakkında bozma ilamına uyularak yapılan yargılama sonucunda tayin olunan 1 yıl 8 ay hapis cezasının 1412 sayılı CMUK'nın 326/son maddesi gereğince 10 ay hapis cezası olarak infazına karar verilmesi gerektiği gözetilmeden, sanığın sonuç olarak 10 ay hapis cezası ile cezalandırılmasına karar verilmesi,  Bozmayı gerektirmiş, sanığın temyiz talepleri bu itibarla yerinde görüldüğünden hükmün 1412 sayılı CMUK'nın 321. maddesi gereğince BOZULMASINA, ancak bu aykırılığın aynı Kanun'un 322. maddesi gereğince düzeltilmesi mümkün bulunduğundan; ilgili hüküm fıkrasından ''... sanığın neticeten 10 ay hapis cezası ile cezalandırılmasına,'' ibaresi çıkarılarak yerine ''...sanığın cezasının 10 ay hapis cezası üzerinden infazına '' ibaresi eklenmek suretiyle diğer yönleri usul ve yasaya uygun olan hükmün DÜZELTİLEREK ONANMASINA, 27/01/2021 tarihinde oy birliğiyle karar verildi."
}