{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Suç tarihinde yakalanan sanığın üst aramasında üzerinde sürücü belgesi ve nüfus cüzdanı bulunmuş olması karşısında ele geçirilen belge sayısının çokluğu nazara alınıp alt sınırdan uzaklaşılarak hüküm kurulması gerekirken sanık hakkında alt sınırdan ceza tayin edilmesi, karşı temyiz bulunmadığından bozma nedeni yapılmamıştır.  Bozmaya uyularak yapılan yargılamaya, toplanıp gerekçeli kararda gösterilen delillere, mahkemenin kovuşturma neticelerine uygun şekilde oluşan inanç ve takdirine, incelenen dosya içeriğine göre sanığın yerinde görülmeyen sair temyiz taleplerinin reddine; ancak:  Bozmadan önce verilen 03.11.2014 tarihli ilk kararda, sanık hakkında TCK 58 maddesi gereğince tekerrür hükümlerinin uygulanmasına karar verildiği ancak sanığın 2. kez mükerrir sayılması ile ilgili bir karar verilmediği ve bu karara karşı aleyhe temyiz de bulunmadığı halde, kazanılmış hak ilkesine aykırı şekilde sanık hakkında 2. kez mükerrirlere özgü infaz rejiminin uygulanmasına karar verilmesi,  Yasaya aykırı olup, sanığın temyiz talepleri bu nedenle yerinde görüldüğünden, hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, ancak yeniden yargılama yapılmasını gerektirmeyen bu hususun aynı Yasa'nın 322. maddesi uyarınca düzeltilmesi mümkün bulunduğundan; hüküm fıkrasının tekerrür ile ilgili 7. paragrafından “ikinci kez” ibaresi çıkarılması suretiyle eleştiri dışında diğer yönleri usul ve yasaya uygun bulunan hükmün DÜZELTİLEREK ONANMASINA, 27.01.2021 tarihinde oy birliğiyle karar verildi."
}