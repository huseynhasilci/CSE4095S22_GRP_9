{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Başkasına ait kimlik veya kimlik bilgilerini kullanmak",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet  Gereği görüşülüp düşünüldü:  Sahte araç kira sözleşmesi düzenletme şeklindeki eylemi nedeniyle zamanaşımı içinde hakkında özel belgede sahtecilik suçundan işlem yapılması mümkün görülmüştür.  İftira suçunun özel bir halini düzenleyen TCK.nın 268. maddesinde tanımlanan \"başkasına ait kimlik veya kimlik bilgilerinin kullanılması\" suçunun oluşabilmesi için, kişinin işlediği suç nedeniyle kendisi hakkında soruşturma ve kovuşturma yapılmasını engellemek amacıyla, başkasına ait kimliği veya kimlik bilgilerini kullanması gerektiği somut olayda; sanığın, katılana ait sürücü belgesini kullanarak katılan hakkında idari yaptırım gerektiren trafik ceza tutanağının düzenlenmesine sebebiyet vermesinden ibaret eylemin TCK.nın 206. maddesinde düzenlenen resmi belgenin düzenlenmesinde yalan beyanda bulunma suçunu oluşturacağı ve hukuki durumunun buna göre takdir ve tayini gerektiği gözetilmeden suç vasfında yanılgıya düşülerek yazılı şekilde hüküm kurulması,  Kabule göre de;  Sanık hakkında TCK.nın 267/1. maddesi gereğince hapis cezası tayini sırasında \"TCK'nın 268/1. maddesi delaletiyle\" ibaresinin yazılmaması,  Yasaya aykırı, sanığın temyiz itirazı bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi gereğince uygulanması gereken CMUK.nın 321. maddesi uyarınca BOZULMASINA, 14.01.2021 gününde oybirliğiyle karar verildi."
}