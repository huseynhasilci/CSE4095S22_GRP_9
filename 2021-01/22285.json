{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı (sanıklar ... ile...), sarkıntılık suretiyle çocuğun cinsel istismarı (sanık ...)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar ... ile...'nin çocuğun cinsel istismarı suçundan mahkumiyetleri ile sanık ...'in sarkıntılık suretiyle çocuğun cinsel istismarı suçundan beraatine dair ... 1. Ağır Ceza Mahkemesinden verilen 22.12.2017 gün ve 2017/104 Esas, 2017/262 Karar sayılı hükümlere yönelik istinaf başvurusunun esastan reddi  TEBLİĞNAMEDEKİ  DÜŞÜNCE : Temyiz ret, onama    Bölge Adliye Mahkemesince verilen hükümler temyiz edilmekle başvurunun muhtevası nazara alınarak dosya tetkik edildi, gereği görüşüldü:  Katılan Bakanlık vekilinin sanık ... hakkında kurulan hükme yönelik temyiz isteminin incelenmesinde;  Sarkıntılık suretiyle çocuğun cinsel istismarı suçunun düzenlendiği 5237 sayılı TCK'nın 103/1-c.2. maddesinde öngörülen temel cezanın, ağırlaştırıcı sebepler nazara alınmaksızın üst sınırının 10 yılın altında olması nedeniyle ilk derece mahkemesince kurulan beraat hükmüne yönelik istinaf başvurusunun esastan reddine dair verilen karar 5271 sayılı CMK'nın 286/2-g. maddesi gereğince kesin olup temyizi mümkün bulunmadığından, katılan Bakanlık vekilinin temyiz isteminin aynı Kanunun 298. maddesi uyarınca REDDİNE,  Sanık ... müdafisinin adı geçen sanık hakkında çocuğun cinsel istismarı suçundan kurulan hükme yönelik temyiz isteminin incelenmesinde;  5271 sayılı CMK'nın 288 ve 294. maddelerinde yer alan düzenlemeler nazara alınıp, aynı Kanunun 289. maddesinde sayılan kesin hukuka aykırılık halleri ile sanık müdafisinin temyiz dilekçesinde belirttiği nedenler de gözetilerek yapılan değerlendirmede, Bölge Adliye Mahkemesi tarafından gerçekleştirilen inceleme neticesinde vaki istinaf başvurusunun esastan reddine dair kurulan hükme yönelik temyiz sebepleri yerinde görülmediğinden, sanık müdafisinin temyiz isteminin 5271 sayılı CMK'nın 302/1. madde ve fıkrası gereğince esastan reddiyle hükmün ONANMASINA,  Sanık ... müdafisinin adı geçen sanık hakkında çocuğun cinsel istismarı suçundan kurulan hükme yönelik temyiz isteminin incelenmesine gelince;  Olayın intikal şekli ve zamanı, mağdurenin başka delillerle desteklenmeyen aşamalardaki çelişkili ifadeleri görgüye dayalı olmayan tanık beyanları, savunma ile tüm dosya kapsamı nazara alındığında, ilk derece mahkemesinin kabulünde yer alan sübuta ilişkin delillerin dosya içeriğiyle çelişmesi nedeniyle mahkumiyet kararının yerinde olmadığı anlaşıldığından, söz konusu hükme yönelik istinaf başvurusunun kabulü yerine esastan reddedilmesi,  Kanuna aykırı, sanık ... müdafisinin temyiz itirazları bu itibarla yerinde görüldüğünden, ... Bölge Adliye Mahkemesi 17. Ceza Dairesinin 31.12.2018 gün ve 2018/470 Esas, 2019/2331 Karar sayılı vaki istinaf başvurusunun esastan reddine yönelik hükmünün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ilk derece mahkemesine, kararın bir örneğinin ... Bölge Adliye Mahkemesi 17. Ceza Dairesine gönderilmesine, 12.01.2021 tarihinde oy birliğiyle karar verildi."
}