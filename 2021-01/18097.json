{
    "Dairesi": "6.Ceza Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mala zarar verme suçundan sanık ...'un, 5237 sayılı Türk Ceza Kanunu'nun 151/1. maddesi gereğince 4 ay hapis cezası ile cezalandırılmasına dair Çanakkale 1. Asliye Ceza Mahkemesinin 20/06/2012 tarihli ve 2011/351 esas, 2012/545 sayılı kararına karşı, Adalet Bakanlığı'nın 24.10.2019 gün ve 94660652-105-17-11485-2019-Kyb sayılı yazısı ile kanun yararına bozma ihbarında bulunulduğundan Yargıtay Cumhuriyet Başsavcılığı'nın 01.11.2019 gün ve 2019/104806 sayılı kanun yararına bozma talebi ile Dairemize gönderildiği,    MEZKUR İHBARNAMEDE;    Benzer bir olay sebebiyle Yargıtay 17. Ceza Dairesinin 25/09/2018 tarihli ve 2016/8681 esas, 2018/11178 karar sayılı ilamında yer alan \"...Sanığın, müştekiye ait motosikleti çalmak amacıyla direksiyon kilidini kırması şeklinde gerçekleşen eyleminde, hırsızlık suçunun konusu olan motosiklet ile mala zarar verme suçunun konusunun aynı olması ve korunan hukuki yararın tek olması karşısında; ayrıca mala zarar verme suçunun oluşmayacağı gözetilmeden bu suçtan beraati yerine, mahkumiyetine karar verilmesi,  Bozmayı gerektirmiş...\" şeklindeki açıklamalar nazara alındığında, sanığın müştekiye ait park halindeki motosikletinin direksiyon kilidini kırarak zarar vermek suretiyle motosikleti çalması şeklinde gerçekleşen somut olay neticesinde, Mahkemesince sanığın hırsızlık suçundan mahkumiyeti yanında ayrıca mala zarar verme suçundan da mahkumiyetine karar verildiği, hırsızlık suçunun konusunu oluşturan mala zarar verme eyleminin bir bütün olarak hırsızlık suçu kapsamında kalacağı, ayrıca mala zarar verme suçunu oluşturmayacağı gözetilmeden, yazılı şekilde karar verilmesinde isabet görülmediğinden anılan kararın bozulması gerektiğinin ihbar olunduğu anlaşılmıştır.    GEREĞİ GÖRÜŞÜLÜP DÜŞÜNÜLDÜ:    Oluş ve dosya içeriğine göre, suça sürüklenen çocuğun müştekiye ait park halindeki motosikletin direksiyon kilidini kırarak motosikleti çalması şeklinde gerçekleşen olayda, mala zarar verme suçunun konusunun hırsızlık suçunun konusu ile aynı ve korunan hukuki yararın tek olduğunun anlaşılması karşısında, mala zarar verme suçunun yasal unsurlarının oluşmadığı gözetilmeden, suça sürüklenen çocuğun atılı suçtan beraati yerine yazılı biçimde mahkumiyetine karar verilmesi nedeniyle kanun yararına bozma istemi yerinde görüldüğünden KABULÜ ile, mala zarar verme suçundan suça sürüklenen çocuk ... hakkında Çanakkale 1. Asliye Ceza Mahkemesinin 20/06/2012 tarihli ve 2011/351 esas, 2012/545 karar sayılı kararının, 5271 sayılı CMK’nın 309. maddesinin 3. fıkrası uyarınca BOZULMASINA, aynı maddenin 4. fıkra (d) bendinin verdiği yetkiyle, unsurları oluşmayan mala zarar verme suçundan suça sürüklenen çocuk ...'un BERAATİNE, tayin olunan cezanın çektirilmemesine, 27/01/2021 tarihinde oybirliğiyle karar verildi."
}