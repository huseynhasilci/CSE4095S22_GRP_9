{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : 5271 sayılı CMK'nın 231/11. maddesi uyarınca hükmün çıklanması ile; TCK'nın 85/1, 62/1, 63. maddelerine göre mahkumiyet    Taksirle öldürme suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Taksirle öldürme suçundan sanık hakkında yapılan yargılama sonucunda, TCK'nın 85/1, 62/1. maddeleri gereğince 1 yıl 8 ay hapis cezası ile cezalandırılmasına, 5271 sayılı Ceza Muhakemesi Kanununun 231/5. maddesi gereğince sanık hakkındaki hükmün açıklanmasının geri bırakılmasına, aynı maddenin 8. fıkrası uyarınca 5 yıllık denetim süresine tabi tutulmasına dair Anamur Asliye Ceza Mahkemesinin 08.12.2009 tarihli ve 2009/528 esas, 2009/1281 karar sayılı kararının 19.01.2010 tarihinde kesinleşmesine müteakip sanığın denetim süresi içinde 31.05.2010 tarihinde, TCK'nın 142/1-b ve 116/1. maddelerinde tanımlanan ''Hırsızlık ve Konut Dokunulmazlığını İhlal'' suçlarını işlediği ve Anamur Asliye Ceza Mahkemesinin bu suçlardan sanığın mahkumiyetine karar verdiği, hükmün 18.02.2014 tarihinde kesinleştiği ve ihbar üzerine dosya yeniden ele alınarak önceki hükmün 5271 sayılı Ceza Muhakemesi Kanununun 231/11. maddesi gereğince açıklanmasına dair kararı kapsayan dosya incelendi.  Olay günü saat 08:00 sıralarında, sürücü belgesiz sanığın sevk ve idaresindeki tescilsiz motosiklet ile meskun mahalde, iki yönlü köy yolunda seyir halindeyken, olay yerine geldiğinde, seyir yönüne göre yolun sağ tarafından sol tarafına karşıdan karşıya geçmek isteyen yaya ...’ya yolun sol tarafında çarparak ölümüne sebebiyet verdiği, sanığın kazanın meydana gelmesinde tali kusurlu olduğunun kabul ve tespit edildiği olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın bir nedene dayanmayan temyiz itirazlarının reddiyle, hükmün isteme uygun olarak ONANMASINA, 14/01/2021 tarihinde oybirliği ile karar verildi."
}