{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " İftira, kişisel verileri, hukuka aykırı olarak ele geçirmek veya yaymak, sesli yazılı veya görüntülü bir ileti ile hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Beraat    Gereği görüşülüp düşünüldü:  1- Sanık gazeteci ... tarafından kaleme alınan ve Taraf Gazetesinin 16.12.2013 tarihli nüshasının 1. ve 9. sayfalarında yer alan \"Sosyal demokrat, F tipi, MHP'li, ... görev verilmemeli\" başlıklı haber içeriğinde, Milli Eğitim Bakanlığının da tıpkı MİT gibi kamudaki görevlileri fişlediği ve fişlenen isimleri tasfiye ettiği, fişlemeyi yapan kişinin ise müşteki Atıf Ala olduğu, bilginin sanığa ... ... adresinden 14 Aralık 2013 tarihinde gönderildiği ve basında Taraf gazetesinde yayınlandığı olayda,  Basının yerine getirdiği haber verme, kamuoyu oluşturma fonksiyon ve görevinin kamuya yönelik bir görev niteliğinde olduğu basın hürriyeti ancak gerçek yayınlar için söz konusu olabileceğinden, gerçeklere aykırı, olmayan bir olayın olmuş gibi kamuya haber verilmesinin basın özgürlüğü kapsamında değerlendirilemeyeceği, mail gönderen Milli Eğitim Bakanlığı çalışanı ...'ın o tarihlerde izinli olduğu, görevde bulunmadığı anlaşılmakla, mailin gerçek olup olmadığı, mailin gönderildiği IP adresi araştırılarak tespiti ile mailin içeriğinin sıhhat durumunun araştırılması, gerçek görülmesi halinde bu hususun Milli Eğitim Bakanlığı'ndan da sorularak saptanması, sanığın kendisine gönderildiğini iddia ettiği mail hesabı sahibinin tanık olarak dinlenerek sonucuna göre sanığın hukuki durumunun takdir ve tayini gerekirken eksik araştırma ile yazılı şekilde hüküm kurulması,  2- Aynı eyleme ilişkin ... 2. Asliye Ceza Mahkemesi' nin 2014/227 Esas sayılı dosyası ile dava açıldığı, açılan davalar arasında hukuki, şahsi ve fiili bağlantı olduğundan dosyaların birlikte değerlendirilmesi, mümkünse dosyaların birleştirilmesi ve sonucuna göre her bir suçtan sanığın hukuki durumunun takdir ve tayini gerekirken yazılı şekilde karar verilmesi,  Yasaya aykırı, katılan ... vekilinin temyiz itirazı bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA,  12.01.2021 gününde oybirliğiyle karar verildi."
}