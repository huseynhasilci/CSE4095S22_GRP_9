{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama, genel güvenliğin kasten tehlikeye sokulması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  Sanık müdafiine 13.05.2015 tarihinde yapılan tebligatın usulüne uygun olmadığı anlaşılmakla 27.05.2015 tarihinde elden yapılan tebliğ üzerine verilen temyiz başvurusunun süresinde olduğu kabul edilerek yapılan incelemede;  1-)Sanık hakkında kasten yaralama suçundan verilen hükme yönelik temyiz incelemesinde;  Sanık hakkında kasten yaralama suçundan tayin edilen adli para cezasının nevine ve miktarına göre hükmün, 6217 sayılı Yasanın 26. maddesiyle 5320 sayılı Yasaya eklenen geçici 2. madde uyarınca kesin nitelikte olup temyizi olanaklı olmadığından, sanık müdafiinin temyiz isteminin 5320 sayılı Yasanın 8/1. maddesi uyarınca uygulanması gereken CMUK.nın 317. maddesi gereğince REDDİNE,  2-)Sanık hakkında genel güvenliğin kasten tehlikeye sokulması suçundan verilen hükme yönelik temyiz incelemesinde ise;  Sanığın askerlik yaptığı koğuşta yatak çarşaflarını yakarak zarar vermesi şeklinde gerçekleşen eyleminin \"genel güvenliği kasten tehlikeye sokmak\" ve \"yakarak mala zarar verme\" suçlarını oluşturduğu, TCK'nın 44. maddesinde düzenlenen fikri içtima kuralı uyarınca TCK'nın 152/1-a, 2-a madde ve fıkrası uyarınca cezalandırılması gerektiği gözetilmeden yazılı şekilde hüküm kurulması,    Yasaya aykırı, sanığın temyiz itirazı bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi gereğince uygulanması gereken CMUK.nın 321. ve 326. maddeleri uyarınca BOZULMASINA,14.01.2021 gününde oybirliğiyle karar verildi."
}