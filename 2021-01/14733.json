{
    "Dairesi": "1.Ceza Dairesi",
    "Mahkemesi": "Ceza Dairesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Kasten öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : İlk dereceli ... 2. Ağır Ceza Mahkemesinin 16/09/2019 tarih 2018/192 Esas, 2019/245 Karar sayılı ilamı ile:  Sanık hakkında kasten öldürme suçundan açılan davalarda TCK'nin 81/1, 29/1, 53, 63 maddeleri uygulanarak hükmedilen 16 yıl hapis (iki kez) cezalarına ilişkin mahkumiyet ve tutukluluk halinin devamına ilişkin hükmünü inceleyen ... Bölge Adliye Mahkemesi 1. Ceza Dairesinin istinaf başvurularının esastan reddine.  müdafii    TÜRK MİLLETİ ADINA    5271 sayılı Kanunun 299. maddesinin birinci fıkrasının birinci cümlesinde yer alan ''sanığın veya katılanın temyiz başvurusundaki istemi üzerine veya re'sen duruşma yoluyla yapar'' ibaresi 20.11.2017 tarih 696 sayılı Kanun Hükmünde Kararnamenin 100. maddesi ile ''uygun görmesi halinde duruşma yoluyla yapabilir'' şeklinde değiştirildiğinden,sanık müdafii ve katılan ... ve diğerleri vekilinin duruşmalı inceleme isteminin dosya üzerinden yapılması uygun görülmekle;  Sanık hakkında maktullere yönelik kasten öldürme suçundan kurulan mahkumiyet hükmünün sanık müdafii ve katılanlar vekili tarafından temyiz edilmesi üzerine yapılan incelemede; ... Bölge Adliye Mahkemesi 1. Ceza Dairesi 18/12/2019 gün ve 2019/2954 E. 2019/2506 sayılı kararının sanık müdafiinin eksik incelemeye, meşru müdafaaya, haksız tahrik indirimin yetersiz olduğuna,takdiri indirim nedenleri bulunduğuna, maktullerden katılanlar vekillerinin suç vasfına,haksız tahrik bulunmadığına yönelik sebeplerle temyiz edildiği görülmekle bu sebeplerle sınırlı olarak yapılan temyiz incelemesinde, temyiz talebinin reddi nedenleri bulunmadığından işin esasına geçildi;  Mahkemenin kabul ve takdirine göre, sanık müdafiinin ve katılanlar vekillerinin sair temyiz itirazlarının reddine,  Ancak;  Oluş ve dosya kapsamına göre; sanığın önceden tanıdığı ...'i maktullerle kendisinin tanıştırdığı, birlikte iş yapmaya karar verip, ...'nin kiraladığı araçla ..., maktuller ve sanığın aynı gün Manisa Turgutlu ilçesine gittikleri burada ...'in ayarladığı otelde konakladıkları, ertesi gün Turgutlu'da vakit geçirdikleri, ...'ın sanığı aradığı ve ...'ya gelmelerini söylediği, sanık ve maktullerin ...'ya doğru yola çıktığı, ...'da... ile buluştukları, ertesi gün...'ın sanık ve maktullerin yanından ayrıldığı, ...'a ulaşmaya çalışan maktullerin sanığın ...'de bulunan evine araçla geldiklerinde, sanığın evde bulunan pompalı tüfekle maktüllere doğru yakın mesafeden ateş ettiği, maktullerin olay yerinde hayatını kaybettiği anlaşılan olayda,sanığın maktullerle birlikte buluştuğu ve birlikte iş yaptıkları ..., ... isimli kişilerin araştırılarak,olaya ilişkin beyanlarının alınması gerektiği alınan beyanlar doğrultusunda haksız tahrik sebeblerinin nitelik ve derecesinin yeniden değerlendirilmesi gerektiği düşünülmeyerek eksik inceleme ile yazılı şekilde hüküm kurulması,  Bozmayı gerektirmiş,sanık müdafii ve katılanlar vekillerinin temyiz itirazları bu nedenle yerinde görüldüğünden,hükmün 5271 sayılı CMK’nin 302/2. maddesi uyarınca tebliğnamedeki düşünceye aykırı olarak BOZULMASINA, aynı Kanunun 304/2-b. maddesi uyarınca dosyanın, takdiren ... Bölge Adliye Mahkemesi 1. Ceza Dairesine, Yargıtay ilamının bir örneğinin ... 2. Ağır Ceza Mahkemesine gönderilmek üzere Yargıtay Cumhuriyet Başsavcılığına TEVDİİNE, 26/01/2021 gününde oy birliği ile karar verildi."
}