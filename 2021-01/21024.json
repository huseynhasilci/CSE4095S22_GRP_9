{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi uyarınca ayrı ayrı beraat    Hizmet nedeniyle güveni kötüye kullanma suçundan sanıklar hakkında verilen beraat hükümleri, katılan vekili tarafından temyiz edilmekle, dosya incelendi, gereği düşünüldü;  Katılan ...'nın, LPG dolum ve satım işi ile uğraşan Gökdemirler isimli firmanın ortağı ve yetkilisi olduğu, sanıklardan Mehmet'in aynı firmada depo sorumlusu, sanık ...'in şöfor, sanık ...'in ise işçi olarak çalıştıkları, söz konusu firmada 21/03/2009 ve 23/03/2009 tarihinde şirket yetkilileri tarafından tüp deposunda yapılan sayımlarda, 21/03/2009 tarihli sayımda 2 kilogramlık kamp tüplerinden toplam 21 adet, 12 kilogramlık mutfak tüplerinden toplam 154 adet tüpün depoda bulunmadığının belirlendiği, 23/03/2009 tarihinde yapılan sayım neticesi düzenlenen tutanakta ise 2 kilogramlık kamp tüplerinden 21 adet, 12 kilogramlık mutfak tüplerinden 152 adet tüpün depoda mevcut olmadığının anlaşıldığı, sanıkların söz konusu tüpleri bu şekilde kendilerine mal edinerek atılı suçu işlediklerinin iddia edildiği olayda,  Sanık savunmaları, katılan beyanları, bilirkişi raporları ve tüm dosya kapsamına göre, sanıkların üzerlerine atılı suçları işlediklerine dair mahkumiyetlerine yeter, her türlü şüpheden uzak, kesin ve inandırıcı delil bulunmadığı gerekçesine dayanan mahkemenin beraat hükümlerinde isabetsizlik görülmemiştir.  Bozmaya uyularak yapılan yargılama sonunda, sanıklara atılı suçların işlendiğinin sabit olmadığı gerekçe gösterilerek mahkemece kabul ve takdir kılınmış olduğundan, katılan vekilinin suçun sübut bulduğuna yönelik temyiz itirazlarının reddiyle, hükümlerin ONANMASINA, 28/01/2021 tarihinde oybirliğiyle karar verildi."
}