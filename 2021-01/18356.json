{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK 223/2-e maddesi uyarınca beraat    Dolandırıcılık suçundan sanığın beraatine ilişkin hüküm katılan tarafından temyiz edilmekle, dosya incelenerek gereği düşünüldü;  Katılanın, sanık ile bir arkadaşı vasıtasıyla tanıştığı, sanığın Kıbrıs'ta işe yerleştireceği vaadiyle katılandan 500TL para istediği, katılanın da söz konusu parayı sanığa elden teslim ettiği, daha sonra sanığın, katılandan 400TL daha isteyip uçak parası için de 100TL istediği, bunun üzerine katılanın sanığın posta çeki hesabına 100 TL değil de, 65TL yatırdığı, daha sonra sanığa ulaşamadığı, bu suretle sanığın dolandırıcılık suçunu işlediğinin iddia edildiği olayda; sanık savunması, katılan beyanı, PTT cevabi yazısı ve tüm dosya kapsamına göre; sanığın baştan itibaren dolandırıcılık kastıyla hareket ederek katılandan haksız menfaat temin ettiğinin anlaşılması karşısında, sanığın, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaşmaya tabi olan basit dolandırıcılık suçundan mahkumiyeti yerine, yazılı şekilde beraatine hükmedilmesi,  Bozmayı gerektirmiş, katılanın temyiz itirazları bu itibarla yerinde görülmüş olduğundan, hükmün bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, 27.01.2021 tarihinde oybirliğiyle karar verildi."
}