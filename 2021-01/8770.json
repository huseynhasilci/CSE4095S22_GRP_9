{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : KAHRAMANMARAŞ 1. Ağır Ceza Mahkemesi   Hüküm : 1)Mahkumiyet; Kahramanmaraş 1. Ağır Ceza Mahkemesinin 11/11/2014 tarih - 2014/179 esas 2014/212 sayılı kararı  2)Süre yönünden ret; Kahramanmaraş 1. Ağır Ceza Mahkemesinin 05/12/2014 tarih - 2014/179 esas 2014/212 sayılı ek kararı    Dosya incelendi.  GEREĞİ GÖRÜŞÜLÜP DÜŞÜNÜLDÜ :  1)Sanık ... hakkında verilen \"temyiz talebinin reddi\" kararına yönelik temyiz isteminin incelenmesinde:  Sanık ve müdafiinin yüzüne karşı 11/11/2014 tarihinde usulüne uygun olarak tefhim edilen hükmün süresinden sonra 04/12/2014 tarihinde 1412 sayılı CMUK'nun 310/1. maddesinde öngörülen bir haftalık yasal süresinden sonra temyiz edildiği anlaşıldığından, kanuna uygun olarak verilen 05/12/2014 tarihli \"temyiz talebinin reddine\" ilişkin ek kararın ONANMASINA,  2)Sanık ... hakkında kurulan hükmün incelenmesinde:  Tekerrüre esas sabıkası bulunan sanık hakkında TCK'nın 58. maddesi uyarınca tekerrür hükümlerinin uygulanmaması aleyhe temyiz olmadığından bozma nedeni yapılmamıştır.  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların eleştiri ve aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1)Hükümden sonra 24.11.2015 tarih ve 29542 sayılı Resmi Gazete'de yayımlanarak yürürlüğe giren Anayasa Mahkemesinin 08.10.2015 tarihli 2014/140 esas ve 2015/85 sayılı kararı ile 5237 sayılı TCK'nın 53. maddesinin bazı hükümlerinin iptal edilmesi ve 7242 sayılı Kanun'un 10. maddesinde yapılan değişiklikler nedeniyle, bu maddenin uygulanması açısından, sanığın durumunun yeniden belirlenmesinde zorunluluk bulunması,  2)5237 sayılı TCK'nın 54/4. maddesi yerine, 54. maddesi uyarınca müsadere kararı verilmesi,  3)Adana Kriminal Polis Laboratuvarı Müdürlüğü'nce suça konu uyuşturucu maddelerden alınan tanık numunelerin de müsadere edilmesi gerektiğinin gözetilmemesi,  Bozmayı gerektirmiş, sanık müdafiinin temyiz itirazları bu nedenlerle yerinde görülmüş olduğundan, 1412 sayılı CMUK'nun 321. maddesi gereğince hükmün BOZULMASINA; ancak bu aykırılıkların yeniden duruşma yapılmaksızın aynı Kanun'un 322. maddesi gereğince düzeltilmesi mümkün bulunduğundan;  1)TCK'nın 53. maddesinin uygulanması ile ilgili bölümün hüküm fıkrasından çıkarılması ve yerine “Anayasa Mahkemesinin 08.10.2015 tarihli iptal kararından sonra oluşan durumuna göre, sanık hakkında 7242 sayılı Kanunun 10. maddesi ile değişik TCK'nın 53. maddesinin 1 ve 2. fıkraları ile 3. fıkrasının birinci cümlesinin uygulanmasına” ibaresinin eklenmesi,  2)Hüküm fıkrasının müsadereye ilişkin kısmında yer alan “TCK'nun 54 maddesi uyarınca” ibaresinin çıkarılması ve yerine “TCK’nın 54/4. maddesi gereğince” ibaresinin eklenmesi,  3)Hüküm fıkrasının müsadereye ilişkin kısmındaki ''esrarın'' ibaresinden sonra gelmek üzere \"ve Adana Kriminal Polis Laboratuvarı Müdürlüğü'nce suç konusu uyuşturucu maddelerden alınan tanık numunelerin\" ibaresinin eklenmesi,  Suretiyle, hükmün DÜZELTİLEREK ONANMASINA, 20.01.2021 tarihinde oybirliğiyle karar verildi."
}