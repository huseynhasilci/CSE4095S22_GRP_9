{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "22",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; \"Mahkemece, dava konusu yerin orman sayılan yerlerden olmadığı gerekçesi ile davanın kabulüne karar verilmişse de, alınan bilirkişi raporlarının hüküm kurmaya yeterli olmadığı belirtilerek, eski tarihli memleket haritası, hava fotoğrafları ve varsa amenajman planının ilgili yerlerden getirtilip, yeniden inceleme ve keşif yapılarak taşınmazın öncesinin bu belgelerde ne şekilde nitelendirildiğinin belirlenmesi; dava konusu taşınmaza komşu olan 134 ada 122 parsel sayılı taşınmaza ait kadastro tutanağı ve varsa dayanağı belgeler ile hükmen tescil edilmiş ise hüküm dosyasının dosya arasına alınması ve bu belgelerle birlikte dava konusu taşınmazın 6831 sayılı Kanun'un 17/2. maddesi gereğince orman içi açıklık olup olmadığı da değerlendirilecek şekilde bilirkişilerden rapor alınması ve bundan sonra orman içi açıklıkların zilyetlikle kazanılamayacakları gözetilerek oluşacak sonuç çerçevesinde bir karar verilmesi\" gereğine değinilmiştir. Mahkemece, bozma ilamına uyularak yapılan yargılama sonunda davalı ... Belediye Başkanlığı yönünden davanın reddine, davalılar Hazine ve ... yönünden davanın kabulü ile, ... çalışma alanı içerisinde yer alan davalı Hazine adına kayıtlı 132 ada 23 parselin 21.11.2016 tarihli teknik bilirkişi raporuna ekli krokilerde (A) harfi ile gösterilen 4049 metrekare ve (B) harfi ile gösterilen 7163 metrekarelik kısımların tapu kaydının iptali ile davacı ... adına tapuya kayıt ve tesciline karar verilmiş; hüküm, davalı Hazine ve Orman İdaresi vekilleri tarafından temyiz edilmiştir.  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, 7139 sayılı Kanun'un 33. maddesi uyarınca Orman İdaresi'nden harç alınmasına yer olmadığına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 22.01.2021 gününde oybirliği ile karar verildi."
}