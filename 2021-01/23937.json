{
    "Dairesi": "8.Ceza Dairesi",
    "Mahkemesi": "Sulh Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun kaçırılması ve alıkonulması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Red    Gereği görüşülüp düşünüldü:  UYAP üzerinden ve dosya kapsamında yapılan incelemede, sanık hakkında 23.01.2013 tarihinde mağdureye karşı işledikleri TCK'nın 234/3. maddesi kapsamında eylemi nedeniyle ... Cumhuriyet Başsavcılığının 11.03.2013 tarihli iddianamesi ile açılan kamu davasında, ... 3. Sulh Ceza Mahkemesinin 18.09.2018 tarihli, 2017/1216 Esas ve 2018/438 Karar sayılı dosyasında yapılan yargılama sonucunda TCK'nın 234/3, 62. maddeleri uyarınca verilen 2ay 15 gün hapis cezasına ilişkin hükmün, Yargıtay 8. Ceza Dairesi'nin 29.04.2019 tarihli, ... Karar sayılı ilamı ile onanmasına karar verildiği; temyize konu dosyada ise sanığın yine aynı mağdureye yönelik ikinci eylemine ilişkin iddianame düzenlenmeden önce gerçekleştirdiği 20.01.2013 tarihli eyleminden dolayı, ... Cumhuriyet Başsavcılığının 03.04.2013 tarihli iddianamesi ile kamu davası açılarak yazılı şekilde hüküm kurulduğu anlaşılmakla, her iki dava arasında hukuki kesinti bulunmadığı da gözetilerek, belirtilen davada hükmün kesinleşmiş olduğu anlaşıldığından, adı geçen dosyanın aslı veya onaylı örneği dosya içine konularak incelenip, sonucuna göre tüm deliller birlikte değerlendirilerek, eylemlerin zincirleme suç oluşturduğunun kabul edilmesi durumunda; ağır sonuç doğuran suç esas alınarak belirlenecek cezanın, zincirleme suç nedeniyle TCK'nın 43. maddesi gereğince artırılması ve böylece bulunacak sonuç cezanın, kesinleşen hükümdeki sonuç cezadan fazla olması halinde aradaki fark kadar “ek cezaya hükmolunması\", aksi halde “ek ceza verilmesine yer olmadığına\" karar verilmesi gerektiği nazara alınmadan, mükerrer davadan bahisle kamu davasının reddine karar verilmesi,  Yasaya aykırı, katılan vekilinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nun 321. maddesi gereğince BOZULMASINA, 13.01.2021 gününde oybirliğiyle karar verildi."
}