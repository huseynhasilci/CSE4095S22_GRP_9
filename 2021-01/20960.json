{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılığa teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık hakkında; TCK’nın 157/1, 35/1-2, 62/1, 52/2-3-4, CMUK’un 326/son, 63/1, 53 ve 51. maddeleri gereğince erteli mahkumiyet    Dolandırıcılık suçundan sanığın mahkumiyetine ilişkin hüküm, sanık müdafi tarafından temyiz edilmekle, dosya incelenerek gereği düşünüldü;  Sanığın üzerine atılı dolandırıcılık suçunun uzlaştırma kapsamında olması nedeniyle, dosyanın uzlaştırma bürosuna gönderildiği ancak taraflar arasında uzlaşma sağlanamadığı belirlenerek yapılan incelemede,  Suç tarihinde müştekiyi 0 537 ... numaralı telefondan arayan kişinin kendisini başkomiser olarak tanıttığı, yanında Cumhuriyet savcısı olduğunu, Ergenekon örgütüne para yardımında bulunduğunu, operasyon yapılacağını söyleyerek 68.000TL para istediği, müştekinin bu kadar parası olmadığını belirttiğinde ise ne kadar parası varsa onu istediği, müştekinin paranın evde olduğunu söylediği ve telefonu kapatmadan Aktepe Polis Merkezi Amirliği'ne gittiği, akabinde müştekinin kolluk görevlileri ile beraber eve geldiği, müştekinin evine gelen sanık ...'un paraları camdan atmasını istemesi üzerine güvenlik güçlerince hazırlanan para görünümlü kağıt balyaların olduğu poşetin camdan atıldığı, poşeti alarak kaçmaya başlayan sanığın kolluk görevlilerince yakalandığı, sanığın üzerine atılı teşebbüs aşamasında kalan dolandırıcılık suçunu işlediği iddia olunan somut olayda, sanığın eyleminin, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 14. maddesi ile 5237 sayılı TCK'nın 158/1. maddesine eklenen (L) bendi kapsamında öngörülen nitelikli dolandırıcılık suçunu oluşturmasına rağmen, suç tarihinde bu hükmün yürürlükte bulunmaması nedeniyle, sanığın eyleminin TCK'nın 157/1. maddesinde düzenlenen basit dolandırıcılık suçunu oluşturduğuna dair mahkemenin kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanık müdafiinin yerinde görülmeyen temyiz itirazının reddiyle, hükmün ONANMASINA, 28.01.2021 tarihinde oybirliğiyle karar verildi."
}