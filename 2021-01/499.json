{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Bilişim sistemleri banka veya kredi kurumlarının araç olarak kullanılması suretiyle dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-f-son, 62, 52, 53. maddeleri uyarınca mahkumiyet      Nitelikli dolandırıcılık suçundan sanığın mahkumiyetine ilişkin hüküm O yer Cumhuriyet savcısı ve sanık tarafından temyiz edilmekle, dosya incelenerek gereği düşünüldü:  Sanığın, sahibinden.com isimli internet sitesine verdiği satılık araç ilanı üzerine, katılanın ilanda belirtilen telefon numarasından sanık ile irtibata geçtiği, sanığın kapora yatırması halinde ilanı kaldıracağını söylediği, bunun üzerine katılanın bildirilen hesap numarasına 500 TL yatırdığı, ancak sanığın daha sonra telefonunu kapattığı, bu şekilde üzerine atılı suçu işlediği iddia edilen olayda; ilanda belirtilen telefon numarasının sanık adına kayıtlı olduğu, katılanın kapora bedelini gönderdiği hesabın sanığa ait olduğu anlaşılmakla, sanık savunması, katılan beyanı, para gönderme belgeleri ile dosya kapsamından sanığın üzerine atılı suçu işlediğine yönelik mahkeme kabulünde bir isabetsizlik görülmemiştir.  Anayasa Mahkemesi'nin 08/10/2015 tarih ve 2014/140 E. 2015/85 K. sayılı, 24/11/2015 tarih ve 29542 sayılı Resmi Gazete'de yayımlanan kısmi iptal kararı uyarınca, 5237 sayılı TCK’nın 53. maddesinin 1. fıkrasının (b) bendinde düzenlenen \"seçme ve seçilme ehliyetinden ve diğer siyasi hakları kullanmaktan yoksun bırakılmasına\" hükmünün iptal edilmesi karşısında, bu hususun infaz aşamasında gözetilmesi mümkün görülmüştür.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, O yer Cumhuriyet savcısının, eylemin, suçun nitelikli halini değil basit halini oluşturduğuna; sanığın, atılı suçun unsurlarının oluşmadığına ve mahkumiyetine yeterli delil bulunmadığına yönelik temyiz itirazlarının reddiyle hükmün ONANMASINA, 11/01/2021 tarihinde oybirliğiyle karar verildi."
}