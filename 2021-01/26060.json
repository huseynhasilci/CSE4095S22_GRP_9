{
    "Dairesi": "1.Hukuk Dairesi",
    "Mahkemesi": " BÖLGE ADLİYE MAHKEMESİ 1. HUKUK DAİRESİ",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasındaki davadan dolayı ... Bölge Adliye Mahkemesi 1.Hukuk Dairesince verilen 03.10.2019 gün ve 366-1164 sayılı kararın Yargıtayca incelenmesi davalı vekili tarafından istenilmiş olmakla, dosya tetkik olunarak gereği düşünüldü.   Dava, bağıştan rücu hukuksal nedenine dayalı tapu iptal ve tescil isteğine ilişkindir.  İlk derece mahkemesince, tapu iptal ve tescil davasının kabulüne karar verilmiş; davalı vekilinin istinafı üzerine ... Bölge Adliye Mahkemesi 1. Hukuk Dairesince istinaf başvurusunun esastan reddine ilişkin olarak verilen karar davalı vekilince temyiz edilmiştir.  Bilindiği üzere; 6100 sayılı HMK'nun 362. maddesinde bölge adliye mahkemelerinin temyiz olunamayan kararları düzenlenmiş, aynı maddenin 1/a bendinde de miktar veya değeri kırkbin Türk Lirasını (bu tutar dahil) geçmeyen davalara ilişkin kararlar\" hükmüne yer verilmiş, 2019 yılı itibarıyla HMK.'nun 362/1-a bendinde belirtilen 40.000.00-TL’lik kesinlik sınırı 58.800,00 TL olarak uygulanmaya başlamıştır.  Somut olayda, dava 10.000TL değer gösterilmek suretiyle açılmış; çekişme konusu 240 ada 5 parsel sayılı taşınmazın dava tarihi itibariyle keşfen değerinin 39.998,00- TL olarak belirlendiği, bu değerin 2019 yılı itibarıyla temyiz kesinlik sınırı olan 58.800,00- TL’nin altında kaldığı anlaşılmaktadır.  Öte yandan, temyiz kesinlik sınırı içinde kalması nedeniyle temyiz kabiliyeti bulunmayan kararlar hakkında 01.06.1990 gün ve 3/4 sayılı İçtihadı Birleştirme Kararı uyarınca Yargıtay tarafından da bir karar verilebileceği açıktır.  Yukarıda açıklanan nedenlerle temyiz kesinlik sınırı içinde kaldığı anlaşılan eldeki dava yönünden davalının temyiz dilekçesinin değerden REDDİNE, 14/01/2021 tarihinde oybirliğiyle karar verildi."
}