{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; “dava konusu taşınmazın kadastro sırasında taşlık, çalılık ve leçelik niteliğinde olması nedeniyle tespit harici bırakıldığı, 2004 yılında ihdasen Hazine adına tescil edildiği, 02.09.2005 tarihinde Osmaniye Organize Sanayi Bölgesi’ne tahsis edildiği belirtilerek, Hazine adına tapu kaydının oluştuğu 2004 yılından önce davacı lehine zilyetlikle edinim koşullarının oluşup oluşmadığı hususunun hava fotoğraflarından da yararlanılmak suretiyle belirlenmesi ve sonucuna göre karar verilmesi\" gereğine değinilmiştir. Mahkemece, bozma ilamına uyularak yapılan yargılama sonunda davanın kısmen kabulüne, Hazine adına ihdasen taşlık olarak kaydedilen ve 27.12.2005 tarihli imar uygulaması ile Osmaniye Organize Sanayi Bölgesi adına arsa olarak tescil edilen taşınmazın dosyada mevcut 10.07.2015 tarihli harita mühendisi bilirkişi rapor ve krokisine göre (D) harfi ile gösterilen ve fen bilirkişisinin 28.09.2005 tarihli ek raporunda ve krokisinde (F) harfi ile belirtilen 4.171.03 metrekare yüzölçümündeki taşınmazın fen bilirkişisinin 08.04.2008 tarihli ek raporunda belirtilen ve krokisinde (F) harfi ile belirtilen imar uygulaması sonucu 120 ada 1 nolu parselde 0242.45 metrekare ve imar planında görünen 2.399.81 metrekarelik kısım ve 1297 nolu parselden terk edilen sahalık koruma bandı olarak gözüken alan içerisindeki 1528.77 metrekarelik yol ve park alanı olarak gözüken kısım olmak üzere toplam 4.171,03 metrekare yüzölçümünde taşınmazda davacı İsmail oğlu ...’in mülkiyet hakkının tespitine karar verilmiş, hüküm davalı Hazine vekili ve davalı ... vekili tarafından temyiz edilmiştir.  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, aşağıda yazılı bakiye nispi temyiz karar harcının temyiz eden davalıdan alınmasına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 28.01.2021 gününde oybirliği ile karar verildi."
}