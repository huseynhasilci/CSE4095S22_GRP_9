{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " TAPU İPTALİ VE TESCİL",
    "Birinci Mahkemesi": "",
    "ictihat": "     Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Davacı ..., ... İlçesi ... Köyü çalışma alanında bulunan kendisine ait taşınmazın orman sayılmayan yerlerden olmasına rağmen 3116 sayılı Kanun'a göre yapılan orman tahdidinde orman sınırları içerisine alındığı iddiasıyla, Asliye Hukuk Mahkemesinde orman tahdidine itiraz etmiş ve yapılan yargılama sonunda davanın kabulüne, taşınmazın orman sınırları dışarısına çıkarılmasına karar verilmiş ve hüküm, davalı tarafça temyiz edilmekle \"yargılamanın 6831 sayılı Yasa'nın 11. maddesi uyarınca Kadastro Mahkemesinde yapılması\" gereğine değinilerek bozulmuştur. Bozma ilamı sonrası verilen görevsizlik kararına istinaden dava dosyasının gönderildiği Kadastro Mahkemesinde yapılan yargılama sırasında dava konusu taşınmazlar hakkında 124 ada 346 ve 347 parsel numaraları ile Asliye Hukuk Mahkemesinde dava konusu olduğundan söz edilerek malik ve beyanlar hanesi açık bırakılmak suretiyle kullanım kadastrosu tutanağı düzenlenmiş ve tutanaklar Kadastro Mahkemesine aktarılmıştır. Mahkemece, dava dosyalarının birleştirtilmesine karar verilerek yapılan yargılama sonunda davanın kabulüne, dava konusu ... İli ... İlçesi ... Mahallesi çalışma alanında bulunan 127 ada 346 ve 347 parsel sayılı taşınmazların orman sınırları dışarısına çıkartılmasına, dava konusu taşınmazlarla ilgili 2/B uygulaması ve kullanım kadastrosunun iptaline, 7 hektar 2350 metrekare yüzölçümündeki taşınmazın davacı ... adına tapuya tesciline karar verilmiş; hüküm, davalılar Orman İdaresi ve Hazine tarafından temyiz edilmişir.  Mahkemece, dava konusu taşınmazlar yönünden orman kadastrosunun kesinleşmediği, taşınmazların evveliyatının orman sayılmayan tarım alanı vasfında olduğu ve evveliyatı itibariyle orman olmayan bir yerin 2/B maddesi kapsamında orman sınırları dışına çıkarılmasının ve kullanım kadastro yapılmasının söz konusu olamayacağı gerekçesiyle davanın kabulüne karar verilmiş ise de, dava konusu taşınmazların dört yönünün 127 ada 124 parsel sayılı orman vasfındaki taşınmaz ile çevrili olduğu, davacıların taşınmazlara ait tapu kaydının da bulunmadığı, bu haliyle taşınmazların 6831 sayılı Yasa'nın 17/2. maddesinde açıklanan orman içi açıklık niteliğinde olduğu, gerek 26.05.1958 tarihli Orman Tahdit ve Tescil Talimatnamesinde gerekse 25.06.1970 günlü Resmi Gazete’de yayımlanan 31.05.1970 gün ve 531 sıra no'lu Orman Tahdit ve Tescil Yönetmeliğinin 33/3 ve 19.08.1974 günlü Resmi Gazete’de yayımlanan 25.07.1974 tarihli Orman Kadastro Yönetmeliği'nin 40/A ve 30.05.1984 günlü Resmi Gazete’de yayımlanan Orman Kadastro Yönetmeliği'nin 30/1 ve 02.09.1986 tarihli Resmi Gazete’de yayımlanan Orman Kadastro Yönetmeliği'nin 23/1 ve 15.07.2004 tarihli Resmi Gazete’de yayımlanan Orman Kadastro Yönetmeliği'nin 26/a maddelerinde \"6831 sayılı Yasa'nın 17. maddesinde yer alan orman içinde bulunan doğal olarak ağaç ve ağaççık içermeyen, genel olarak otsu bitki veya bazı durumlarda yer yer odunsu bitkiler içeren açıklıkların orman olarak sınırlandırılacağı\" belirtilmiş olup, Orman içi açıklık ve boşluklar ile orman ve toprak muhafaza karakteri taşıyan funda ve makilik alanlar, yasa gereği orman sayıldığı için, 15.07.2004 günlü Resmi Gazete’de yayımlanan Orman Kadastro Yönetmeliği'nin 26. maddesinin (a) ve (j) bentleri gereğince devlet ormanı olarak sınırlandırılacağı öngörülmüştür. Bu tür yerlerin zilyetlik yolu ile kazanılması ve özel mülk olarak tescil edilmesi hukuken mümkün bulunmamaktadır.  Hal böyle olunca; Mahkemece, davacıların 6831 sayılı Yasa'nın 17/2. maddesi gereğince orman içi açıklık vasfında olduğu anlaşılan taşınmazlara ilişkin orman tahdidine itiraz ve tescil davalarının reddine karar verilmesi gerekirken, dava konusu taşınmazın özel mülke dönüşmesini sağlayacak biçimde davanın kabulü yolunda hüküm kurulması usul ve yasaya aykırı olup temyiz itirazları açıklanan nedenlerle yerinde görüldüğünden kabulüyle hükmün BOZULMASINA, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 26.01.2021 gününde oybirliği ile karar verildi."
}