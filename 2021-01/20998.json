{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi uyarınca ayrı ayrı beraat    Nitelikli dolandırıcılık ve resmi belgede sahtecilik suçlarından, sanıklar hakkında verilen beraat hükümleri, katılan vekili tarafından temyiz edilmekle, dosya incelendi, gereği düşünüldü;  Katılanın, kendisi ve ablasının sahibi olduğu evin bahçesi ve yakın akrabalarına ait yedi ayrı mezarlığın peyzaj işlemleri için sanıklar ile anlaştığı, katılanın bir miktar parayı peşin olarak verdiği, ancak daha sonra bakiye alacağın ödenmemesi üzerine sanık ...'in suça konu 12/08/2009 düzenleme tarih, 28/09/2009 vade tarih, 4.200.TL bedelli, borçlusu katılan gözüken sahte senet hazırladığı, daha sonra babası olan diğer sanık ... tarafından sahte olarak oluşturulmuş senede dayanarak katılan aleyhinde Akşehir 2. İcra Müdürlüğü'nün 2009/1762 E. Sayılı dosyası ile icra takibi başlattığı, bu surette sanıkların iştirak halinde resmi belgede sahtecilik ve nitelikli dolandırıcılık suçlarını işledikleri iddia olunan somut olayda,  Sanık ...'ın, katılan aleyhine başlattığı suça konu senetteki borçlu imzasının katılana ait olmadığı yönündeki uzmanlık ve adli tıp kurumu raporları, bilhassa sanık ...'ın senedin alınma şekli ve yanında bulunduğunu iddia ettiği şahıslar hakkındaki çelişkili savunmaları, sanık ...'in senet üzerindeki tarih ve imza bölümü hariç diğer kısımlardaki yazıların kendisine ait olduğuna dair tevil yollu ikrarı ile tüm dosya kapsamına göre sanıkların sübut bulan eylemleri karşısında atılı suçlardan mahkumiyetleri yerine yazılı şekilde beraat hükümleri kurulması,  Kanuna aykırı olup, katılan vekilinin temyiz itirazları bu itibarla yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca hükümlerin BOZULMASINA, 28/01/2021 tarihinde oybirliğiyle karar verildi."
}