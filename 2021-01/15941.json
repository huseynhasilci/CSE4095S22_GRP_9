{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 50 ve 52. maddeleri gereğince mahkumiyet (sanığın, katılan ...'a yönelik eylemi nedeniyle ) TCK'nın 207/1, 62, 50 ve 52. maddeleri gereğince mahkumiyet(sanığın, katılan ...'a yönelik eylemi nedeniyle ) TCK'nın 157/1, 35, 62, 50, 52, CMK'nın 231/5  maddeleri gereğince HAGB (sanığın katılan .... 'e yönelik eylemi nedeniyle) TCK'nun 207/1 ve 62, CMK'nun 231/5 maddeleri  gereğince HAGB (sanığın katılan ...'e yönelik eylemi nedeniyle)    Dolandırıcılık ve özel belgede sahtecilik suçlarından sanığın mahkumiyetine dair hükümler ile mahkumiyet hükümlerinin açıklanmasının geri bırakılmasına dair kararlar, sanık müdafii tarafından temyiz edilmekle, dosya incelenerek gereği düşünüldü:  Sanığın, katılanlardan aldığı mobilya karşılığı keşide yeri boş olan suça konu çekleri vermek suretiyle üzerine atılı suçları işlediği iddia olunan somut olayda;  1) Sanık hakkında katılan ...'e yönelik dolandırıcılık ve özel belgede sahtecilik suçlarından verilen mahkumiyet hükümlerinin açıklanmasının geri bırakılmasına dair kararlara yönelik yapılan temyiz itirazlarının incelenmesinde:  Hükmün açıklanmasının geri bırakılmasına ilişkin kararların 5560 sayılı Yasa ile değişik 5271 sayılı CMK.'nun 231/12. maddesi uyarınca temyizi mümkün olmayıp, itiraza tabi olduğu ve merciince itiraz başvurusunun incelenerek karara bağlandığı anlaşılmakla, sanık müdafiinin temyiz isteminin CMUK.'nun 317. maddesi uyarınca REDDİ,  2)Sanık hakkında katılan ...'a yönelik dolandırıcılık ve özel belgede sahtecilik suçlarından verilen mahkumiyetine dair hükümlere yönelik yapılan temyiz itirazlarının incelenmesinde;  Yargıtay Ceza Genel Kurulu'nun 11/07/2014 tarih ve 2013/15-782 Esas ve 2014/355 Karar sayılı kararında da vurgulandığı üzere, yasal unsurları eksik ya da tümden sahte oluşturulmuş bir çek kullanılarak işlenen dolandırıcılık suçlarında da, bankanın bir maddi varlığı veya böyle bir maddi varlığın bulunduğu algısı hile olarak kullanılmakta olduğundan, eylemin sübutu halinde 5237 sayılı TCK'nın 158/1-f-son maddesinde düzenlenen bilişim sistemlerinin araç olarak kullanılması suretiyle nitelikli dolandırıcılık suçunu oluşturup oluşturmayacağına ilişkin delillerin takdirinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerektiği gözetilmeden yargılamaya devamla yazılı şekilde hüküm kurulması,  Bozmayı gerektirmiş, sanık müdafinin temyiz itirazları bu itibarla yerinde görülmüş olduğundan, hükümlerin bu nedenle, sair yönleri incelenmeksizin 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, aynı kanunun 326/son maddesi uyarınca ceza miktarı bakımından sanığın kazanılmış hakkının saklı tutulmasına, 26/01/2021 tarihinde oybirliğiyle karar verildi."
}