{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Yağmaya teşebbüs",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hüküm temyiz edilmekle dosya incelenerek, gereği düşünüldü:  Dosya içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve Hakimler Kurulunun takdirine göre; suçun sanık tarafından işlendiğini kabulde ve nitelendirmede usul ve yasaya aykırılık bulunmadığından, diğer temyiz itirazları yerinde görülmemiştir.  Ancak;  Olayın tanığı ...’in soruşturma aşamasında, sanığın mağdura karşı teşebbüs aşamasında kalmış yağma eylemini, 18.00–19.00 saatleri aralığında gerçekleştirdiğini belirtmesine karşın, kovuşturma aşamasında olay saatini 19.00 olarak belirttiği, mağdurun ise, aşamalarda olay saati ile ilgili herhangi bir beyanda bulunmadığı, dikkate alındığında;  Öncelikle; olayın tanığı ...’in suç saatine yönelik çelişkili beyanları arasındaki aykırılık giderilerek, mağdurun da suç saatine yönelik beyanı alınıp, yağmaya teşebbüs suçunun gece veya gündüz sayılan hangi zaman diliminde işlendiği tespit edildikten sonra sonucuna göre, sanık hakkında TCK'nin 149/1. madde ve fıkrasının (h) bendiyle uygulama yapılıp yapılmayacağının tartışılması gerekirken, eksik soruşturma ile yetinilip, yerinde ve yeterli olmayan gerekçeyle yazılı şekilde hüküm kurulması,  Bozmayı gerektirmiş, sanık ... müdafii ile o yer Cumhuriyet Savcısının temyiz itirazları bu itibarla yerinde görülmüş olduğundan, hükmün açıklanan nedenlerle tebliğnameye uygun olarak BOZULMASINA, sanığın ceza süresi bakımından kazanılmış hakkının korunmasına, 20/01/2021 tarihinde oybirliğiyle karar verildi."
}