{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Genel güvenliği tehlikeye sokacak şekilde kasten silahla ateş etme, 6136 sayılı Yasaya aykırılık, kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanık ..., katılan Nejder Ünver",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  1-Sanık ...'ın katılan ...'e yönelik kasten yaralama suçundan kurulan hükmün temyiz incelemesinde;  Olay günü işyerindeki kadın çalışana yönelik haksız eylem sonrası yaşanan arbede sırasında atılı suçu işlediği anlaşılan sanığın cezasından haksız tahrik hükümleri gereğince indirim yapılmayarak fazla ceza tayini,  Yasaya aykırı, katılan ...'in ve sanığın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi gereğince uygulanması gereken CMUK.nın 321 maddesi uyarınca BOZULMASINA,  2- Sanık ... hakkında genel güvenliğin kasten tehlikeye sokulması suçundan kurulan hükmün temyiz incelemesinde;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre sanığın yerinde görülmeyen diğer temyiz itirazlarının reddine, ancak;  Sanığın, katılan ...'i yaralanması şeklinde gerçekleşen tek eylemi nedeniyle, 5237 sayılı TCK.nın 44. maddesi kapsamında düzenlenen fikri içtima kuralı gereğince en ağır cezayı gerektiren silahla yaralama suçundan hükmü kurulurken genel güvenliğin kasten tehlikeye sokulması suçundan karar verilmesine yer olmadığına karar verilmesi gerekmesine rağmen ceza verilmesine yer olmadığına karar verilmesi,  Yasaya aykırı ise de, yeniden yargılama yapılmasını gerektirmeyen bu hususun 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesine göre düzeltilmesi mümkün bulunduğundan hükümden ''ceza verilmesine yer olmadığına\" ibaresinin çıkarılarak, \"karar verilmesine yer olmadığına'' ibaresinin eklenmesi suretiyle hükmün DÜZELTİLEREK ONANMASINA,  3-Sanık ...'ın katılan ...'e yönelik kasten yaralama suçundan ve 6136 sayılı Kanuna muhalefet suçundan kurulan hükümlerin temyiz incelemesinde;  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, sanığın suçu işlemediğine yönelik yerinde görülmeyen temyiz itirazlarının reddiyle hükümlerin ONANMASINA, 19.01.2021 gününde oybirliğiyle karar verildi."
}