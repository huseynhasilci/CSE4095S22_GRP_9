{
    "Dairesi": "8.Ceza Dairesi",
    "Mahkemesi": "",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " İhbarname No : KYB ...    Hükümlü veya tutuklunun kaçması suçundan sanık ...'nin 5237 sayılı Türk Ceza Kanunu’nun 292/1 ve 62. maddeleri uyarınca 5 ay hapis cezası ile cezalandırılmasına, anılan Kanun'un 58. maddesi gereğince hapis cezasının mükerrirlere özgü infaz rejimine göre çektirilmesine dair... 9. Asliye Ceza Mahkemesinin 16/09/2014 tarihli ve 2014/210 esas, 2014/144 sayılı kararını kapsayan dosya incelendi.  Dosya kapsamına göre, sanığın sabıka kaydında yer alan ve tekerrüre esas alınan ... 4. Ağır Ceza Mahkemesinin 16/10/2012 tarihli ve 2012/251 esas, 2012/359 sayılı kararına ilişkin suçu işlendiği tarihte 18 yaşından küçük olduğu, dolayısıyla 5237 sayılı Türk Ceza Kanunu’nun 58/5. maddesinde yer alan “Fiili işlediği sırada onsekiz yaşını doldurmamış olan kişilerin işlediği suçlar dolayısıyla tekerrür hükümleri uygulanmaz.” şeklindeki düzenleme gereğince söz konusu kararın tekerrüre esas alınamayacağı, dosyada mevcut olan sanığa ait adli sicil kaydının incelenmesinde de tekerrüre esas alınabilecek herhangi bir Mahkeme kararı olmadığı anlaşılmakla yazılı şekilde karar verilmesinde isabet görülmediğinden bahisle 5271 sayılı CMK.nun 309. maddesi uyarınca anılan kararın bozulması lüzumu Yüksek Adalet Bakanlığı Ceza İşleri Genel Müdürlüğünün 04.12.2019 gün ve 18559 sayılı kanun yararına bozma istemine atfen Yargıtay Cumhuriyet Başsavcılığının 11.12.2019 gün ve KYB/2019-124781 sayılı ihbarnamesi ile dairemize tevdii kılınmakla incelendi.      TÜRK MİLLETİ ADINA    Gereği görüşülüp düşünüldü:  Hükümlünün, adli sicil kaydında yer alan mahkumiyetine konu suçu 18 yaşından küçükken işlediği ve suç tarihi itibariyle adli sicil kaydında başkaca tekerrüre esas sabıkası bulunmadığı anlaşılmakla, bu mahkumiyetin TCK.nın 58/5. maddesi uyarınca tekerrüre esas alınamayacağı gözetilmeden, yazılı şekilde cezanın mükerrirlere özgü infaz rejimine göre çektirilmesine karar verilmesi,  Yasaya aykırı ve Adalet Bakanlığı'nın kanun yararına bozma istemine dayalı Yargıtay Cumhuriyet Başsavcılığınca düzenlenen ihbarname içeriği bu nedenle yerinde görüldüğünden, ... 9. Asliye Ceza Mahkemesinin 16/09/2014 tarihli ve 2014/210 esas, 2014/144 sayılı kararının 5271 sayılı CMK.nın 309. maddesinin 4. fıkrasının “d” bendi gereğince BOZULMASINA, hükümden TCK.nın 58. maddesinin uygulanmasına ilişkin bölümün çıkarılmasına, hükümdeki diğer hususların aynen korunmasına, infazın bu şekilde yapılmasına, dosyanın Adalet Bakanlığı'na gönderilmesi için Yargıtay Cumhuriyet Başsavcılığı'na TEVDİİNE, 20.01.2021 gününde oybirliğiyle karar verildi."
}