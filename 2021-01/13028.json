{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının zararına dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Nitelikli dolandırıcılık suçundan sanıkların beraatine ilişkin hükümler katılan ... vekili tarafından temyiz edilmekle, dosya incelenerek gereği düşünüldü;  Muhasebe bürosu olan sanık ...'ın, eşi sanık ...’ı faaliyette olmayan katılan ...’ya ait iş yerinde çalışıyor gibi gösterdiği, sanık ...'ya ait fiili faaliyeti olmayan iş yerinde sanık ...’in bilgisi dahilinde beraat eden sanık...’ı sigortalı olarak gösterdiği, bu şekilde sanıkların nitelikli dolandırıcılık suçunu işlediklerinin iddia edildiği olayda;  Sanık ...’ın da eşiyle birlikte çıkarttıkları gazetede çalıştığı, öte yandan sigortalı gösterilmese de eşinin sosyal güvencesinden faydalanabileceği, bu durumda da kurumun maddi bir zararı olmayacağı gibi ileride oluşabilecek muhtemel zararların da somut zarar olarak değerlendirilemeyeceği, iş yeri sahibi olan sanık ...'nın fiili bir faaliyeti olmamasına rağmen yanında sigortalı çalışan varmış gibi kuruma sanık ... aracılığıyla beyanda bulunduğu ve kurumu zarara uğrattığı iddia edilmiş ise de eylemin sanık ...'ın eylemi olduğu ve olayın bir bütün olarak değerlendirilmesinin gerektiği hususları göz önünde bulundurulduğunda sanıklara atılı nitelikli dolandırıcılık suçunun yasal unsurlarının oluşmadığı anlaşılmakla, atılı suçtan sanıkların beraatlerine ilişkin mahkemenin kabulünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin eksik incelemeye ve hükümlerin usul ve yasaya aykırı olduğuna ilişkin yerinde görülmeyen temyiz itirazlarının reddiyle, hükümlerin ONANMASINA, 25/01/2021 tarihinde oybirliğiyle karar verildi."
}