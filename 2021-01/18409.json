{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK 223/2-a maddesi uyarınca Beraat    Dolandırıcılık suçundan sanığın beraatine ilişkin hüküm O yer Cumhuriyet savcısı tarafından temyiz edilmekle, dosya incelenerek gereği düşünüldü;  Mağdur ...'ın ekmek fırını sahibi olduğu, sanığın da ambalaj ve poşet işiyle uğraştığı, aralarında daha önce geçen bir alışverişten dolayı mağdurun, sanığa 500 TL borcu olduğu, bu borcunu ödeyemeyince, sanığın icra takibi başlattığı, sanığın mağdura ait ekmek fırınına gittiği, bu sırada mağdurun evinde uyumakta olduğu, fırında çalışanlar katılan ... ve mağdur ...'in bulunduğu, sanığın, katılan ve mağdur ...'in yanına giderek onlara \"Beni ... gönderdi, ekmek kesme makinasını alacağım, onun yerine yenisini getireceğim\" dediği, katılan ve mağdur ...'in durumu öğrenmek için mağdur ...'yi aradıkları, mağdurun bu sırada evinde uyuduğu için cevap veremediği, katılan ve mağdur ...'in sanığa inandıkları ve ekmek kesme makinasını birlikte sanığın aracına yükledikleri, bu suretle sanığın dolandırıcılık suçunu işlediğinin iddia edildiği olayda; sanık savunması, katılan ve mağdurlar beyanları ve tüm dosya kapsamından; sanığın, katılan ve mağdur ...'in telefon ile mağdur ...'yi arayarak durumu haber vermesine müsaade ettiği dolayısı ile denetim imkanının ortadan kalkmadığı ayrıca hileli davranış olarak iddia edilen sanığın eylemlerinin aldatıcı nitelikte olmadığını nazara alarak suçun yasal unsurlarının oluşmadığı gerekçesine dayanan mahkemenin sanığın beraatine ilişkin kabulünde bir isabetsizlik görülmemiştir.  Yapılan yargılamaya, suçun yasal unsurlarının oluşmadığına, mahkemenin kovuşturma sonucunda oluşan inanç ve takdirine, hükmün gerekçesine göre, Cumhuriyet savcısının sanığın mahkumiyetine karar verilmesi gerektiğine ilişkin ve yerinde görülmeyen temyiz itirazlarının reddiyle usul ve kanuna uygun olan hükmün ONANMASINA, 27.01.2021 tarihinde oybirliğiyle karar verildi."
}