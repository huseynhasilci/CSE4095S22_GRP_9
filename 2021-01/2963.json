{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanık ... hakkında kasten yaralama suçundan beraate, suça sürüklenen çocuk ... hakkında kasten yaralama suçundan mahkumiyete dair; Gölcük 3. Asliye Ceza Mahkemesinin 14/02/2019 gün ve 2017/84 Esas, 2019/101 Karar sayılı kararı  2) İstinaf başvurusunun kabulü ile yeniden hüküm kurulmak suretiyle sanık ... ve suça sürüklenen çocuk ... hakkında kasten yaralama suçundan mahkumiyete dair; Sakarya Bölge Adliye Mahkemesi 1. Ceza Dairesinin 09/07/2019 gün 2019/746 Esas, 2019/929 Karar sayılı kararı    Sakarya Bölge Adliye Mahkemesi 1. Ceza Dairesinin 09.07.2019 gün ve 2019/746 Esas, 2019/929 Karar sayılı kararının sanık ve suça sürüklenen çocuk müdafi tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Sanık ... hakkında TCK’nin 86/1, 87/1-d, 87/3, 63, 37, 53. maddeleri gereğince cezalandırılması talebiyle açılan kamu davasında ilk derece mahkemesince 5271 sayılı CMK’nin 223/2-e maddesi gereği sanığın beraatine, Sakarya Bölge Adliye Mahkemesi 1. Ceza Dairesi tarafından sanığın atılı suçtan mahkumiyetine karar verildiği, Ceza Genel Kurulunun 20.03.2018 tarihli, 2018/11-38 Esas ve 2018/113 Karar sayılı kararı uyarınca yerel mahkemece verilen beraat kararı istinaf mercii tarafından mahkumiyet kararı verilerek hüküm türü değiştirildiğinden ve suça sürüklenen çocuk ... hakkında ilk derece mahkemesinin TCK’nin 86/1, 87/1-d-son, 87/3, 31/3, 62, 51.maddeleri gereği    verdiği 2 yıl 6 ay hapis cezasına dair kararın bölge adliye mahkemesince kaldırılarak, suça sürüklenen çocuğun TCK’nin 86/1, 87/1-d, 31/3 maddeleri gereği 2 yıl 8 ay hapis cezasına mahkum edilmiş olması nedeniyle 5271 sayılı CMK’nin 286/2-b maddesi gereğince hükümlerin temyize tabi olduğu belirlenerek yapılan incelemede;  Sakarya Bölge Adliye Mahkemesi 1. Ceza Dairesinin 09.07.2019 gün ve 2019/746 Esas, 2019/929 Karar sayılı “istinaf başvurusunun kabulü ile yeniden hüküm kurulmak suretiyle sanık ... ile suça sürüklenen çocuk ...’ın mahkumiyetine dair” hükümlerinin tüm dosya kapsamına göre hukuka uygun olduğu anlaşıldığından; sanık ve suça sürüklenen çocuk müdafinin yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKÜMLERİN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Gölcük 3. Asliye Ceza Mahkemesine, kararın bir örneğinin ise Sakarya Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 18.01.2021 gününde oybirliğiyle karar verildi."
}