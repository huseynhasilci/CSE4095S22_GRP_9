{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : 1) Sanık hakkında kasten yaralama suçundan mahkumiyete dair; Çat Asliye Ceza Mahkemesinin 22/03/2018 gün ve 2016/28 Esas, 2018/46 Karar sayılı kararı  2) İstinaf başvurusunun esastan reddine dair; Erzurum Bölge Adliye Mahkemesi 1. Ceza Dairesinin 06/05/2019 gün ve 2018/2720 Esas, 2019/1440 Karar sayılı    Erzurum Bölge Adliye Mahkemesi 1. Ceza Dairesinin 06.05.2019 gün ve 2018/2720 Esas, 2019/1440 Karar sayılı kararının sanık müdafi tarafından CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  İlk derece mahkemesinin sanık hakkında kasten yaralama suçundan TCK’nin 86/1, 86/3-e, 87/1-a-c-d, 29, 62, 53. maddeleri gereği 3 yıl 1 ay 15 gün hapis cezası ile cezalandırılmasına dair kararının bölge adliye mahkemesince kaldırılarak sanık hakkında TCK’nin 86/1, 86/3-e, 87/1-a-c-d, 29, 62, 53. maddeleri gereğince 4 yıl 8 ay 7 gün hapis cezası verilmiş ve 5271 sayılı CMK’nin 283/1 maddesi gereğince aleyhe istinaf başvurusu bulunmadığından ceza kazanılmış hak nedeniyle 3 yıl 1 ay 15 gün hapis cezasına indirilmiş ise de; ilk derece mahkemesince verilen ceza bölge adliye mahkemesince arttırıldığından, 5271 sayılı CMK’nin 286/2-b maddesi gereğince hükmün temyizi kabil kararlardan olduğu belirlenerek yapılan incelemede;  Erzurum Bölge Adliye Mahkemesi 1. Ceza Dairesinin 06.05.2019 gün ve 2018/2720 Esas, 2019/1440 Karar sayılı “istinaf başvurusunun kabulü ile sanığın kasten yaralama suçundan mahkumiyetine” dair hükmünün tüm dosya kapsamına göre hukuka uygun olduğu anlaşıldığından; sanık müdafinin yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme uygun olarak TEMYİZ İSTEMİNİN ESASTAN REDDİ ile HÜKMÜN ONANMASINA,      Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Çat Asliye Ceza Mahkemesine, kararın bir örneğinin ise Erzurum Bölge Adliye Mahkemesi 1. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 25.01.2021 gününde oy birliğiyle karar verildi."
}