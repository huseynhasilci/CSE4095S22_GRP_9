{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK'nın 223/2-c maddesi gereğince beraat    Taksirle yaralama suçundan sanığın beraatine ilişkin hüküm mahalli Cumhuriyet savcısı tarafından temyiz edilmekle, dosya incelenerek gereği düşünüldü:  Yapılan yargılamaya toplanıp karar yerinde gösterilen delillere, incelenen dosya kapsamına göre, mahalli Cumhuriyet savcısı herhangi bir nedene dayanmayan temyiz itirazlarının reddine, ancak;  Sanığın idaresindeki araçla geceleyin meskun mahalde aydınlatma bulunan 5 metre genişliğinde her iki tarafında da toprak park alanı olan çift yönlü yolda seyri sırasında kendi tarafının yanındaki boş alana değilde yolun karşı tarafının kenarında bulunan boş alana aracını park etmek amacıyla sola manevra yaptığında karşı yönden seyretmekte olan 1,61 promil alkollü olduğu tespit edilen katılan idaresindeki motosikletin, sanığın aracının sağ ön kısmına çarpması sonucu motorsiklet sürücüsü katılanın hayati tehlike geçirecek, yüzünde sabit iz olacak, hayati fonksiyonlarına etkisi 6. derece kırık olacak, duyu ve organlarından birinin işlevinin sürekli zayıflamasına neden olacak şekilde yaralandığı olayda;  Dosya içerisinde bulunan, oluşa uygun keşfe binaen düzenlenen rapor ile İstanbul Adli Tıp Kurumu tarafından düzenlenen raporlarda da ifade edildiği gibi yeterli kontrolü yapmadan kavşak olmayan mahalde sola manevra yapıp motosikletin seyir yönünü kesen sanığın, motosiklet sürücüsü katılanın yasal sınırın oldukça üzerinde alkollü oluşu ve kaza tespit tutanağındaki motorsikletin kontak anahtarı çalıştırıldığında yalnızca fren lambalarının yandığına yönelik tespit nedeniyle, eş kusurlu kabul edilerek mahkumiyetine karar verilmesi gerektiği gözetilmeden yazılı şekilde beraatine karar verilmesi,  Kanuna aykırı olup, mahalli Cumhuriyet savcısının temyiz itirazları bu itibarla yerinde görüldüğünden 5320 sayılı Kanunun 8/1. maddesi gereğince halen uygulanmakta olan 1412 sayılı CMUK'un 321. maddesi uyarınca hükmün isteme uygun olarak BOZULMASINA; 26/01/2021 tarihinde oybirliğiyle karar verildi."
}