{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık suçuna teşebbüs, işlenmediğini bildiği bir suçu işlenmiş gibi ihbar etmek, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Nitelikli dolandırıcılık suçuna teşebbüs: beraat  TCK 204/1,62,53,TCK 271/1,62 md gereği mahkumiyet    Resmi belgede sahtecilik suçundan sanık hakkında verilen mahkumiyet hükmü o yer Cumhuriyet savcısı ve sanık müdafi tarafından, suç uydurma suçundan sanık hakkında verilen mahkumiyet hükmü ise sanık müdafi tarafından temyiz edilmekle,  Her ne kadar sanık hakkında resmi belgede sahtecilik ve suç uydurma sunun yanında nitelikli dolandırıcılığa teşebbüs suçundan da dava açılmış ise de, yapılan yargılama sonunda bu suçtan sanığın beraatine hükmedildiği, o yer Cumhuriyet savcısının ve sanık müdafinin temyiz dilekçeleri içeriğinden nitelikli dolandırıcılığa teşebbüs suçundan verilen beraat hükmünün temyiz edilmediği, temyizlerin kapsamının resmi belgede sahtecilik ve suç uydurma suçlarına yönelik olduğu anlaşılmakla,  6545 sayılı Kanun'un 31. maddesiyle, 04/02/1983 tarih ve 2797 sayılı Yargıtay Kanunu'nun 14. maddesinde yapılan değişikliğin, 28/06/2014 tarih ve 29044 sayılı Resmi Gazete'de yayımlanarak yürürlüğe girdiği dikkate alınarak ve söz konusu Kanun değişikliğine göre, “Ceza dairelerinde, daireler arasındaki işbölümünün belirlenmesinde; mahkeme kararındaki nitelendirme, mahkumiyet dışındaki kararlarda ise iddianamede veya iddianame yerine geçen belgedeki nitelendirme esas alınır, çeşitli suçlara ait davalarda, suçların en ağırını incelemeye yetkili olan daire görevlidir” hükmüne yer verildiği,  Çeşitli suçlara ilişkin açılan davalardan en ağırı saptanırken, hapis cezasının üst sınırı daha fazla olan suça ilişkin dava daha ağır kabul edilmeli, üst sınırların eşit olması halinde bu kez alt sınırı daha fazla hapsi gerektiren suça ilişkin davanın daha ağır olduğu sonucuna varılmalıdır. Hapis cezası ile birlikte öngörülen adli para cezaları ise, her iki suça ilişkin hapis cezalarının alt ve üst sınırlarının eşit olması halinde dikkate alınmalıdır.  30.05.2014 tarihli kararda sanığın, 5237 sayılı TCK'nın 204/1, 271/1 maddeleri gereğince resmi belgede sahtecilik ve suç uydurma suçlarından mahkumiyetine karar verilmiş olmakla,  İncelenen dosya içeriğine göre; temyiz incelemesine konu suçlardan resmi belgede sahtecilik suçunun cezası, suç tarihi itibarıyla yürürlükte bulunan 5237 sayılı TCK'nın 204/1. maddesinde iki yıldan beş yıla kadar hapis; suç uydurma suçunun ise üç yıla kadar hapis cezasından ibaret olduğu gözetildiğinde;  Mahkumiyet kararındaki nitelendirme ve Yargıtay Kanunu'nun Değişik 14. maddesi gereğince temyiz incelemesi Yüksek (11.) Ceza Dairesi'nin görevi dahilinde olduğundan Dairemizin GÖREVSİZLİĞİNE, dosyanın ilgili Daireye TEVDİİNE, 23/09/2014 tarihinde oybirliğiyle karar verildi."
}