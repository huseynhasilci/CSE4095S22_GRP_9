{
    "Dairesi": "4.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre, suça sürüklenen çocuk müdafiinin yokluğunda verilen hükmün, suça sürüklenen çocuk müdafiine 04/07/2019 tarihinde tebliğ edildiği, hükmün ise suça sürüklenen çocuk müdafiince, 09/07/2019 tarihinde süresi içerisinde temyiz edildiği anlaşıldığından, tebliğnamedeki temyiz talebinin reddine ilişkin görüşe iştirak edilmeyerek, dosya görüşüldü:  Temyiz isteğinin reddi nedenleri bulunmadığından işin esasına geçildi.  15-18 yaş grubunda bulunan suça sürüklenen çocuk ...'ün, eylemine uyan 5237 sayılı TCK’nın 106/1-1 ve 31/3. maddeleri kapsamındaki tehdit suçu için 5237 sayılı TCK'nın 66/1-e, 66/2 ve 67. maddelerinde öngörülen 7 yıl 12 aylık olağanüstü dava zamanaşımının, suç tarihinden inceleme tarihine kadar gerçekleştiğinin anlaşılması,  Bozmayı gerektirmiş, suça sürüklenen çocuk ... müdafiinin temyiz itirazları bu bakımdan yerinde görülmüş olduğundan tebliğnameye aykırı olarak açıklanan nedenle hükmün BOZULMASINA, bozma nedeni yeniden yargılama yapılmasını gerektirmediğinden 5271 sayılı CMK'nın 223/8. maddesi gereğince kamu davasının zamanışımı nedeniyle DÜŞMESİNE, 20/01/2021 tarihinde oy birliğiyle karar verildi."
}