{
    "Dairesi": "4.Hukuk Dairesi",
    "Mahkemesi": "",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (6100 S. K. m. 353, 362, Ek m. 1)  Davacılar ... ve ... tarafından, davalı ... aleyhine 25/04/2018 gününde verilen dilekçe ile haksız fiilden kaynaklı destekten yoksun kalma tazminatı ve manevi tazminat istenmesi üzerine mahkemece yapılan yargılama sonunda; maddi ve manevi tazminatın kısmen kabulüne dair verilen 19/12/2019 günlü karara karşı davacılar vekilinin istinaf başvurusu üzerine yapılan incelemede; istinaf başvurusunun esastan kabulü ile esas hakkında yeniden hüküm kurularak davanın kabulüne dair verilen 02/07/2020 günlü kararın Yargıtayca incelenmesi davalı vekili tarafından süresi içinde istenilmekle dosya içerisindeki kağıtlar incelenerek gereği görüşüldü.  6100 sayılı Hukuk Muhakemeleri Kanunu’nun 362-1/a maddesinde öngörülen kesinlik sınırı, 6763 sayılı Kanun’un 44. maddesiyle HMK’ya eklenen Ek-Madde 1’de öngörülen yeniden değerleme oranı dikkate alındığında 2020 yılı için 72.070,00 TL dir.  HMK 362/1-a ve 362/2. maddeleri gereğince temyiz edenin sıfatına göre hükmedilen ya da mahkemece kabul edilmeyen bölümünün miktar veya değeri 72.070,00 TL'yi geçmeyen davalara ilişkin bölge adliye mahkeme kararlarının temyizi kabil değildir. Kesin olan kararların temyizinin istenilmesi halinde Bölge Adliye Mahkemesi Hukuk Dairesi tarafından bu konuda temyiz dilekçesinin reddine karar verilebileceği gibi, verilmemiş olması halinde Yargıtayca da temyiz isteminin reddine karar verilebilecektir.  Somut olayda, davacılar 56.077,56 TL destekten yoksun kalma, 30.000 TL manevi tazminat isteminde bulunmuşlardır. İlk derece mahkemesince istemin kısmen kabulü ile davacı ... lehine takdiren 13.000,00 TL, davacı ... lehine takdiren 8.000,00 TL destekten yoksun kalma tazminatı ile 13.000,00 TL manevi tazminatın davacılara ödenmesine hükmedilmiştir. Davacıların istinaf başvurusu Bölge Adliye Mahkemesince kabul edilmiş, ilk derece mahkemesi kararının kaldırılmasına ve hükmün HMK'nın 353/1-b/2 maddesi gereğince yeniden tesisine, davanın kabulü ile; 31.827,92 TL maddi tazminatın davalıdan tahsili ile davacı ...'a ödenmesine, 24.249,54 TL maddi tazminatın davalıdan tahsili ile davacı ...'a ödenmesine, takdiren 15.000,00 TL manevi tazminatın davalıdan tahsili ile davacı ...'a ödenmesine, takdiren 15.000,00 TL manevi tazminatın davalıdan tahsili ile davacı ...'a ödenmesine hükmedilmiştir. Bu karara karşı da davalı vekili temyiz yoluna başvurmuştur. İhtiyari dava arkadaşı olan davacılar yönünden temyiz sınırı her dava arkadaşının davası için ayrı ayrı belirlenecektir. Davacı ... ve davacı ... lehine hükmedilen ve temyize konu edilen miktarlar yukarıda belirtilen temyiz kesinlik sınırının altında kalmaktadır. O halde davacılar lehine takdir edilen tazminat miktarları yönünden Bölge Adliye Mahkemesi kararının temyiz kabiliyeti olmayıp, davalının temyiz dilekçesinin HMK’nun 362/1-a maddesi gereğince reddine karar vermek gerekmiştir.  SONUÇ: Yukarıda açıklanan nedenlerle davalı vekilinin temyiz dilekçesinin HMK'nın 362/1-a maddesi gereğince REDDİNE, dosyanın ilk derece mahkemesine, kararın bir örneğinin de Bölge Adliye Mahkemesi Hukuk Dairesine gönderilmesine ve peşin alınan harcın istek halinde geri verilmesine 27/01/2021 gününde kesin olarak oybirliğiyle karar verildi. (¤¤)  "
}