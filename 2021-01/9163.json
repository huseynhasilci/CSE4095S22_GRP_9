{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Kasten öldürme, kasten yaralama, korku kaygı veya panik yaratabilecek tarzda silahla ateş etme suçlarından şüpheliler ..., ..., ... ve diğerleri haklarında Sarıkamış Cumhuriyet Başsavcılığının 07/08/2019 tarihli ve 2016/1515 soruşturma, 2019/30 sayılı fezlekesini müteakiben, belirlenen eksikliklerin giderilmesi amacıyla, suç yeri itibarıyla dosyanın Sarıkamış Cumhuriyet Başsavcılığına gönderilmesine dair Kars Cumhuriyet Başsavcılığının 25/12/2019 tarihli ve 2019/5646 soruşturma, 2019/803 sayılı yetkisizlik kararını müteakip, bu kez suç yeri bakımından dosyanın Kars Cumhuriyet Başsavcılığına gönderilmesine ilişkin Sarıkamış Cumhuriyet Başsavcılığınca verilen 19/02/2020 tarihli ve 2020/173 soruşturma, 2020/19 sayılı yetkisizlik kararı üzerine, Sarıkamış Cumhuriyet Başsavcılığının yetkili savcılık olarak belirlenmesine dair merci Ardahan Ağır Ceza Mahkemesinin 12/03/2020 tarihli ve 2020/89 Değişik iş sayılı Kararının;  Benzer bir olayla ilgili olarak Yargıtay 15. Ceza Dairesinin 10/07/2017 tarihli ve 2017/16687 esas, 2017/17889 karar sayılı ilamında yer alan, \"Erdemli Cumhuriyet Başsavcılığının 17.05.2016 tarih ve 2015/5733 soruşturma sayılı fezlekesiyle şüphelinin üzerine atılı suçların ağır ceza mahkemesine ait olduğundan bahisle dosyanın gönderildiği Mersin Cumhuriyet Başsavcılığınca düzenlenen iddianamenin iade edilmesi üzerine belirtilen eksikliklerin basit yazışmayla giderilmeyeceği gerekçesiyle yetkisizlik kararı verildiği anlaşılmış ise de; dosyanın fezlekeye bağlanarak Mersin Cumhuriyet Başsavcılığına gönderilmesi üzerine dosyadaki eksikliklerin ancak mahalline talimat yazılarak giderilebileceği, bu nedenle yetkisizlik kararı verilemeyeceği gözetilmeden, Mersin Cumhuriyet savcılığının yetkisizlik kararının kaldırılması yerine, Erdemli Cumhuriyet Başsavcılığının karşı yetkisizlik kararının kaldırılmasına karar verilmesinin usul ve yasaya aykırı olması nedeniyle kanun yararına bozmaya atfen düzenlenen ihbarnamedeki düşünce yerinde görüldüğünden...\" şeklindeki açıklamalar nazara alındığında, Sarıkamış Cumhuriyet Başsavcılığının 07/08/2019 tarihli ve 2016/1515 soruşturma, 2019/30 sayılı fezlekesi ile soruşturma dosyasının fezlekeye bağlanılarak Kars Cumhuriyet Başsavcılığına gönderildiğinin anlaşılması karşısında, ilgili soruşturma dosyasının bu aşamadan itibaren Kars Cumhuriyet Başsavcılığına ait olduğu ve dosya içeriğinden tespit edilecek eksikliklerin ancak mahalline talimat yazılması suretiyle giderilmesi talep edilebileceğinden, mercince Kars Cumhuriyet Başsavcılığının yetkisizlik kararının kaldırılması yerine yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 05/10/2020 gün ve 94660652-105-36-8951-2020-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  Kanun yararına bozma istemine dayanan ihbarname münderecatı yerinde görüldüğünden talebin kabulü ile Ardahan Ağır Ceza Mahkemesince verilen 12/03/2020 tarihli ve 2020/89 Değişik iş sayılı Kararın CMK'nın 309. maddesi uyarınca BOZULMASINA, bozma sebebine nazaran müteakip işlemlerin mercince yapılmasına, dosyanın mahalline gönderilmesi için Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}