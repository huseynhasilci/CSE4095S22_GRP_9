{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " İftira",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Ceza verilmesine yer olmadığına    Gereği görüşülüp düşünüldü:  1) İftira suçunun oluşabilmesi için; yetkili makamlara ihbar veya şikayette bulunarak işlemediğini bildiği halde, hakkında soruşturma ve kovuşturma başlatılmasını ya da idari bir yaptırım uygulanmasını sağlamak için bir kimseye hukuka aykırı bir fiil isnat edilmesinin gerektiği; somut olayda, sanığın iddialarının maddi vakalara dayandığı, mağdure ... hakkında yapılan idari tahkikatta, mağdurenin sanığın iddiasını doğrular şekilde, sanık, ... (...) Asliye Ceza Mahkemesi'nin 2013/432 Esas sayılı dosyasına ara karara itiraz ile ilgili dilekçe sunmak istediğinde, bu dilekçenin hakim tarafından görülmesi gerektiği gerekçesiyle dilekçenin havalesini yapmadığını beyan ettiğinin anlaşılması karşısında, sanığın şikayet ve beyanlarının Anayasanın 74. maddesinde yer alan Anayasal şikayet ve dilekçe verme hakkı kapsamında kalıp iftira suçunun unsurlarının oluşmadığı gözetilmeden sanığın beraati yerine yazılı şekilde mahkumiyet hükmü kurulması,  2) Kabule göre de;  Dosya içinde bulunan, sanığın 2013 yılında işlediği ve ... (...) Asliye Ceza Mahkemesinin 2014/41 Esas, 2014/393 Karar sayılı ilamına konu suçlara ilişkin ... Ruh ve Sinir Hastalıkları Hastanesinin 24.07.2014 tarihli raporunda sanığın iddia edilen suçlarla ilgili 5237 sayılı TCK.nın 32/1 maddesinden yararlanabileceğinin belirtildiği, sanığın mağdure ...'ya yönelik eylemi nedeniyle iftira suçu bakımından ise TCK.nın 32. maddesi anlamında rapor alınmadığının anlaşılması karşısında; inceleme konusu suça ilişkin olarak sanığın Adli Tıp Kurumu ya da en yakın Ruh Sağlığı ve Hastalıkları Hastanesine sevki ile ''TCK.nın 32/1. madde ve fıkrasındaki suç tarihi itibari ile işlediği iddia olunan fiilin hukuki anlam ve sonuçlarını algılamaya veya bu fiile ilgili olarak davranışların yönlendirme yeteneği önemli derecede azalmış olan kişiye ceza verilemez'' hükmü ile aynı maddenin 2. fıkrasındaki ''birinci fıkrada yazılı derece olmamakla birlikte işlediği fiile ilgili olarak davranışlarını yönlendirme yeteneği azalmış olan kişiye ceza indirimi veya güvenlik tedbiri uygulanacağına'' ilişkin hüküm gözetilerek, ceza ehliyetinin bulunup bulunmadığının, CMK.nın 74. maddesine göre tespiti yaptırıldıktan sonra sonucuna göre hukuki durumunun tayin ve takdiri gerekirken, eksik inceleme ile yazılı şekilde hüküm kurulması,  Yasaya aykırı, sanığın, sanık müdafinin, Cumhuriyet Savcısının temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı 321 maddesi gereğince BOZULMASINA, 13.01.2021 gününde oy birliğiyle karar verildi."
}