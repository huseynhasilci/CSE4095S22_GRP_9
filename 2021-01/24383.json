{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK' nun 223/2-c maddesi uyarınca beraat      Hizmet nedeniyle güveni kötüye kullanma suçundan sanığın beraatine ilişkin hüküm katılan şirket vekili tarafından temyiz edilmekle, dosya incelenerek gereği düşünüldü;  Sanığın, katılan ...'ın sahibi bulunduğu .... Turizm A.Ş.'de tır şoförü olarak çalışmakta olduğu, sanığın olay tarihinde iş akdi gereğince katılan şirkete ait .... plaka sayılı tır çekicisi ile Türkiye'den Yunanistan üzeri İtalya'nın Napoli kentinde bulunan Fiat fabrikasına yük götürüp boşalttığı, daha sonra yine katılan şirketin talimatı üzerine İtalya'nın Trieste limanından yük alıp, Almanya Lepsik'te bulunan fabrikaya yükün bir kısmını boşalttıktan sonra, geri kalan kısmının da yine Almanya Hanover'de bulunan başka bir fabrikaya boşaltıp ve yine Almanya'da başka bir yerden almış olduğu yükü Trieste'ye götürmek ve oradan da Romanya 'ya gitmek üzere katılan şirketten talimat aldığı, ancak sanığın vizesinin bittiğini gerekçe göstererek söz konusu tırı Şalzburk'dan tren ile Trieste'ye göndererek katılan şirketin kendisine vermiş olduğu mazot kartı ile 500 Euro'luk mazot parasını alıp Türkiye'ye dönüş yaptığı, sanığın katılan şirketin talimatı doğrultusunda tır ile yük taşıması sırasında kendisine verilen mazot kartı ile taşıma sırasında tüketilmesi gereken mazot miktarından fazla mazot harcandığı gerekçesiyle mazot çekip harcanmış gibi gösterilerek mazot yerine para aldığı, ayrıca sanığın yine ikrara havi savunmasında Şalzburk'dan Türkiye'ye dönüş yapacağı sırada söz konusu mazot kartıyla 500 Euro'luk mazot bedeli olan parayı çekip o parayla Türkiye'ye dönüş yaptığını belirttiği, bu suretle sanığın atılı suçu işlediğinin iddia edildiği olayda; sanık savunması, katılan şirket vekili beyanı, tanık beyanı, 13/08/2014 bilirkişi raporu ve tüm dosya kapsamına göre; sanığın atılı suç açısından kastının bulunmadığı gerekçesine dayanan, sanığın beraatine ilişkin mahkemenin kabulünde bir isabetsizlik görülmemiştir.  Yapılan yargılamaya, elde edilen delillerin mahkumiyete yeterli olmamasına, mahkemenin soruşturma sonunda oluşan inanç ve takdirine, hükmün gerekçesine göre, katılan vekilinin suçun sübuta erdiği, yetersiz bilirkişi raporu esas alınarak, eksik araştırma ve inceleme sonucu usul ve yasaya aykırı karar verildiği hususlarına ilişkin ve yerinde görülmeyen sair temyiz itirazlarının reddiyle usul ve kanuna uygun olan hükmün ONANMASINA,13.01.2021 tarihinde oybirliğiyle karar verildi."
}