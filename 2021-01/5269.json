{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna muhalefet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, müsadere, aracın müsadere talebinin reddine    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I-Katılan ... İdaresi adına Hazine vekilinin nakil aracının iadesine yönelik temyiz isteminin incelenmesinde;  Yapılan duruşmaya, toplanan ve karar yerinde açıklanan delillere, gösterilen gerekçeye ve takdire göre katılan ... İdaresi adına Hazine vekilinin yerinde görülmeyen temyiz itirazlarının reddiyle hükmün ONANMASINA,  II-Katılan ... İdaresi adına Hazine vekilinin sanık hakkında kurulan beraat hükmüne yönelik temyiz isteminin incelenmesinde;  Yol uygulamasında sanığın sevk ve idaresindeki araçta usulüne uygun olarak yapılan aramada orijinal olmayan depoda 658 litre kaçak akaryakıtın ele geçirildiği olayda; sanık aşamalardaki savunmasında dava konusu akaryakıtı kamyonda kullanmak için aldığını beyan etmiş ise de hazırlık aşamasında alınan 09/09/2014 tarihli bilirkişi raporuna göre, deponun motorla herhangi bir bağlantısının olmaması ve bir mataranın motorun yakıt alma kısmına doğrudan bağlı olması, sac depoda taşınan akaryakıtın araçta kullanılmak amacıyla değil, bir yerden başka bir yere nakledilmesi amacıyla taşındığı, dolayısıyla depodaki akaryakıtın yük niteliğinde olduğu, deponun da akaryakıtı gizleme amacıyla yapıldığından zula olduğunun tespit edilmesi ve suça konu kaçak akaryakıtın ticari nitelikteki kamyonda ele geçirilmesi karşısında, sanığın mahkumiyetine karar verilmesi gerektiği gözetilmeden suçtan kurtulmaya yönelik savunmasına itibar edilmek suretiyle yazılı şekilde beraatine hükmedilmesi,  Yasaya aykırı, katılan ... İdaresi adına Hazine vekilinin temyiz itirazları bu itibarla yerinde görülmüş olduğundan hükmün bu sebepten dolayı, 5320 sayılı Yasa'nın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca BOZULMASINA, 19/01/2021 tarihinde oy birliğiyle karar verildi."
}