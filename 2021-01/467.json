{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Bilişim sistemleri banka veya kredi kurumlarının araç olarak kullanılması suretiyle dolandırıcılık suçundan şüpheli ... hakkında yapılan soruşturma esnasında, suç yeri itibarıyla dosyanın Gaziosmanpaşa Cumhuriyet Başsavcılığına gönderilmesine dair Kuşadası Cumhuriyet Başsavcılığının 09/07/2018 tarihli ve 2018/4464 soruşturma, 2018/471 sayılı yetkisizlik kararını müteakip, bu kez suç yeri bakımından dosyanın Kuşadası Cumhuriyet Başsavcılığına gönderilmesine ilişkin Gaziosmanpaşa Cumhuriyet Başsavcılığınca verilen bila tarihli 2018/27366 soruşturma, 2018/2722 sayılı yetkisizlik kararı üzerine, Kuşadası Cumhuriyet Başsavcılığının yetkili savcılık olarak belirlenmesine dair mercii Bakırköy 1. Ağır Ceza Mahkemesinin 12/10/2018 tarihli ve 2018/2208 değişik iş sayılı kararı aleyhine, Yüksek Adalet Bakanlığınca verilen 31/08/2020 gün ve 94660652-105-34-7809-2020 sayılı kanun yararına bozma talebine dayanılarak dava dosyası Yargıtay Cumhuriyet Başsavcılığının 02/10/2020 gün ve 2020/81736 sayılı tebliğnamesiyle Dairemize gönderilmekle okundu.  Kanun yararına bozma isteyen tebliğnamede;  Benzer bir olay sebebiyle Yargıtay 15. Ceza Dairesinin 04/11/2019 tarihli ve 2019/6236 esas, 2019/10639 karar sayılı ilâmında \"....Dairemizin 06.04.2015 tarih ve 2015/4473-23011 sayılı ilâmı ve daha birçok kararında da belirtildiği üzere, dolandırıcılık suçunun, iradesi fesada uğratılan kişinin yatırmış olduğu paranın fail tarafından çekildiği anda tamamlanacak olması nedeniyle suç yerinin de menfaatin temin edileceği yer olacağından hareketle....\" şeklinde belirtildiği üzere, somut soruşturma dosyasına konu olayda, müştekinin olay günü parafpuan üzerinden dosya masrafı iadesi için gelen mesaj ve linke tıkladığında Halkbank internet bankacılığına yönelip, hesabından ... isimli şahsa ait hesaba 3.500,00 Türk lirası para gönderme işleminin gerçekleştirilerek dolandırıldığının ve 30/04/2018 tarihli Halkbank'tan alınan cevabi yazıda gönderilen paranın Türkiye Halk Bankası A.Ş. ... Şubesi hesabına aktarılarak havale işleminin gerçekleştiğinin anlaşılması karşısında, haksız menfaatin temin edildiği yerin Gaziosmanpaşa Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmemiştir.  5271 Sayılı Ceza Muhakemesi Kanunu’nun 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  Soruşturma dosyasına konu olayda haksız menfaatin temin edildiği yerin Gaziosmanpaşa Cumhuriyet Başsavcılığı yargı çevresinde kaldığı gözetilmeden, yazılı şekilde karar verilmesinde isabet bulunmadığından, kanun yararına bozmaya atfen düzenlenen ihbarnamedeki düşünce yerinde görülmekle, Bakırköy 1. Ağır Ceza Mahkemesinin 12/10/2018 tarihli ve 2018/2208 Değişik iş sayılı kararının 5271 sayılı CMK'nın 309. maddesi gereğince BOZULMASINA, aynı maddenin 4. fıkrasının (a) bendi uyarınca müteakip işlemlerin mahallinde mahkemesince yerine getirilmesine, 11/01/2021 tarihinde oybirliğiyle karar verildi."
}