{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hakimin takdirine göre suçun sanıklar tarafından işlendiğini kabulde usul ve yasaya aykırılık bulunmadığı anlaşılmış, diğer temyiz itirazları da yerinde görülmemiştir.  Ancak;  1-Sanıkların inşaat içinden kalıp işinde kullanılan playmut tabir edilen inşaat malzemesi olan kontraplak tahtaları çalmak suretiyle hırsızlık suçunu işlediği anlaşıldığından,sanıklar hakkında TCK’nın 142/1-e maddesi yerine 141/1 maddesinin uygulanması,  2-Sanıkların aynı sokak içerisindeki hırsızlık yaptığı yer ile Ulus Caddesinde kolluk güçlerince yakalandığı yer arasındaki mesafe de dikkate alındığında hırsızlık eyleminin tamamlandığı gözetilmeden sanıklar hakkında kurulan hükümde TCK'nın 35. maddesinde düzenlenen teşebbüs indiriminin uygulanması suretiyle eksik ceza tayin edilmesi,  3-Dosyada mevcut 23/06/2015 tarihli olay yakalama tutanağının içeriğine göre sanıkların polislerce yakalandıklarında suça konu eşyayı çaldıkları yeri söyleyerek hırsızlık olayından henüz haberi olmayan mağdura iadeyi sağlamış olduklarının, anlaşılması karşısında sanıkların cezasından TCK'nun 168/1. maddesi uyarınca indirim yapılması gerektiğinin düşünülmemesi,  Bozmayı gerektirmiş, sanıkların temyiz itirazı bu itibarla yerinde görülmüş olduğundan, hükmün açıklanan nedenle tebliğnamedeki gerekçeye aykırı olarak BOZULMASINA, 1412 sayılı CMUK 326/son maddesi uyarınca sanıkların ceza süresi bakımından kazanılmış hakkının saklı tutulmasına, 21/01/2021 gününde oy birliğiyle karar verildi."
}