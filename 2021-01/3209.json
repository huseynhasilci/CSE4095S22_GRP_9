{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Güveni Kötüye Kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1) Katılan sanık ... hakkında güveni kötüye kullanma suçundan; TCK 155/1, 62, 53, 52 maddeleri gereğince mahkumiyet  2) Katılan sanık ... hakkında iftira suçundan; CMK 223/2-c maddesi gereğince beraat    Güveni kötüye kullanma suçundan katılan sanık ...’in mahkumiyetine ilişkin hüküm ile iftira suçundan katılan sanık ...’ın beraatine ilişkin hüküm, katılan sanık ... tarafından temyiz edilmekle, dosya incelenerek gereği düşünüldü;  Gerekçeli karar başlığında, suç tarihinin \"15/06/2015 ve öncesi\" şeklinde gösterilmesi gerektiği halde \"15/06/2015\" olarak yazılması mahallinde düzeltilmesi mümkün hata olarak görülmüştür.  Katılan sanıkların 1996 yılında nişanlandıkları, ancak daha sonra ayrılıp her ikisinin de başka şahıslarla evlendikleri, katılan sanık ...'nin 2001 yılında boşandığı, bu durumu öğrenen katılan sanık ...'in .... ile tekrar yakınlaştığı, onunla evlenmek istediğini söyleyerek evine gelip gittiği ve iki adet cep telefonu satın aldırdığı, birini kendisinin diğerini ...'nin çocuğu olan katılan ...'ın kullandığı, sonra ...'in suç tarihinde ...'nin evine gittiği ve onun bulunmadığı bir ortamda, geri vereceğini söyleyerek katılan ...'tan telefonunu aldığı, ancak sonradan geri vermediği ve telefonu satıp parasını iade etmediği, bu şekilde katılan sanık ...'in güveni kötüye kullanma suçunu işlediğinin, katılan sanık ...'nin de diğer katılan sanık ...'in hırsızlık suçunu işlemediğini bildiği halde suç isnat etmek suretiyle iftira suçunu işlediğinin iddia edildiği olayda;  1) Katılan sanık ... hakkında iftira suçundan kurulan beraat hükmüne yönelik katılan sanık ...'in temyiz itirazlarının incelenmesinde;  Katılan sanıkların savunmaları, katılan ve tanık beyanları ile tüm dosya kapsamına göre; katılan sanığın suç kastının bulunmadığı gerekçesine dayanan mahkemenin kabulünde bir isabetsizlik görülmemiştir.  Yapılan yargılama sonunda, sanığın suç kastının bulunmadığı gerekçe gösterilerek mahkemece kabul ve takdir kılınmış olduğundan, katılan sanık ...'in, beraat kararının hukuka aykırı olduğuna, eksik araştırma ile hüküm kurulduğuna yönelik temyiz itirazlarının reddiyle hükmün ONANMASINA,  2) Katılan sanık ... hakkında güveni kötüye kullanma suçundan kurulan mahkumiyet hükmüne yönelik katılan sanığın temyiz itirazlarının incelenmesinde;  Katılan sanığa yüklenen güveni kötüye kullanma suçu nedeniyle, hükümden sonra 02/12/2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaştırma işlemleri için gereği yapılarak sonucuna göre katılan sanığın hukuki durumunun takdir ve tayini zorunluluğu,  Bozmayı gerektirmiş, katılan sanığın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1 maddesi gereğince uygulanması gereken 1412 sayılı CMUK'nın 321. maddesi uyarınca sair hususlar incelenmeksizin BOZULMASINA, 18/01/2021 tarihinde oybirliğiyle karar verildi."
}