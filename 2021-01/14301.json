{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " İmar kirliliğine neden olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet       Yerel Mahkemece bozma üzerine verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede; başkaca nedenler yerinde görülmemiştir. Ancak;  1- ...'nın 16/02/2012 tarihli yazısına göre suça konu yerin Maliye Hazinesine ait Devlet ormanı olarak kayıtlı olduğunun belirtilmesi karşısında, orman bilirkişisinin katılımı ile yapılacak keşif sonucu sanığın ev yaptığı yerin orman alanı olup olmadığının kuşkuya yer vermeyecek biçimde saptanması, orman arazisi içinde kalması halinde 6831 sayılı Yasa yönünden suç ihbarında bulunulup dava açılması halinde birleştirilip, TCK'nın 44. maddesi yönünden değerlendirme yapılması, suça konu binanın yapım tarihine ilişkin olarak, tutanak düzenleyicileri ve taşınmaza komşu binalarda oturanların tanık olarak dinlenmeleri, suça konu binanın elektrik, su, telefon vb. abonelik sözleşmelerinin getirtilip düzenlenme tarihlerinin tespit edilmesi, inşaat tarihine ilişkin 12/10/2004 tarihinden önceki ve sonraki hava fotoğrafları da temin edilip, imalatdaki eskime, yıpranma, kabarma, dökülme ve korozyon durumları gibi yıpranma oranını da içeren teknik verilere göre rapor alınıp sonucuna göre hüküm kurulması gerekirken, eksik incelemeyle hüküm kurulması,  3- Yukarıda belirtilen belediye yazısında, yapı hakkında yıkım işlemi uygulandığı belirtilirken, 14/02/2012 tarihli belediye görevlilerince düzenlenen tutanakta yapının yıkılmadığının ifade edilmesi karşısında, suça konu yapının yıkılıp yıkılmadığı, kim tarafından yıkıldığı, belediye tarafından yıkıldığının belirlenmesi durumunda, yıkım masraflarının sanık tarafından karşılanıp karşılanmadığı, şüpheye yer bırakmayacak biçimde tespit edilip sonucuna göre sanığın hukuki durumunun belirlenmesi gerektiğinin gözetilmemesi,  Kanuna aykırı ve sanık ...'in temyiz nedenleri yerinde görüldüğünden, tebliğnameye aykırı olarak HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 12/01/2021 tarihinde oy birliğiyle karar verildi."
}