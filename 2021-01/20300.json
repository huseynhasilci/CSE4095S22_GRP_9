{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Yerinde görülmeyen diğer temyiz sebeplerinin reddine, ancak;  1) Sanığın eylemi neticesinde mağdurda meydana gelen yaralanmaya ilişkin olarak, Kuşadası Devlet Hastanesinde görevli KBB uzmanınca tanzim olunan 05.08.2014 tarihli raporda, “Sol maksiler sinüs duvarında fraktür, basit tıbbi müdahale ile giderilemez, hayat fonksiyorlarına etkisi hafif (1) derecedir.” şeklinde görüş belirtilmesi karşısında, bahse konu kemik kırığının yüz bölgesi dahilinde bulunduğu gözetilerek mağdurun, suç tarihi üzerinden en az 6 aylık süre geçtikten sonra tüm tedavi evrakları, film ve gragileri ile geçici ve kesin raporları ile birlikte en yakın Adli Tıp Kurumu ilgili Şube Müdürlüğüne sevki sağlanarak, meydana gelen yaralanmasının yüzde sabit ize neden olup olmadığı da belirlenecek şekilde, 5237 sayılı TCK’nin 86. ve 87. maddelerinde belirtilen tüm kriterleri kapsayan nihai raporunun temini ile sonucuna göre sanığın hukuki durumunun tespit ve tayini gerekirken, eksik inceleme ile yetersiz rapora istinaden yargılamaya devamla yazılı şekilde hüküm tesisi,  Kabule ve uygulamaya göre de;  2) Sanığın eylemi neticesinde mağdurda meydana gelen yaralanmaya ilişkin olarak, Kuşadası Devlet Hastanesinde görevli KBB uzmanınca tanzim olunan 05.08.2014 tarihli raporda, “Sol maksiler sinüs duvarında fraktür, basit tıbbi müdahale ile giderilemez, hayat fonksiyorlarına etkisi hafif (1) derecedir.” şeklinde görüş belirtilmesi, Adli Tıp kriterlerine göre kemik kırıklarının hayat fonksiyonlarını etkileme derecelerinin hafif (1. derece), orta (2 ve 3. derece) ve ağır (4, 5 ve 6. derece) olarak sınıflandırılması ve 5237 sayılı TCK'nin 87/3. maddesinde kemik kırığının hayat fonksiyonlarına etkisine göre cezanın en fazla (½) oranında arttırılması öngörülmüş olması karşısında, sanık hakkında kurulan hükümde, TCK'nin 3. maddesinde yer verilen “cezada orantılılık ilkesi” ihlal edilecek şekilde aynı Kanun’un 87/3. maddesi gereği (¼) oranında arttırım uygulanması suretiyle fazla ceza tayini,  3) Anayasa Mahkemesinin, 24.11.2015 tarih ve 29542 sayılı Resmi Gazete'de yayımlanarak yürürlüğe giren, 08.10.2015 tarihli, 2014/140 Esas ve 2015/85 Karar sayılı iptal kararı ile 5237 sayılı TCK'nin 53. maddesindeki bazı hükümlerin iptal edilmesi nedeniyle, hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu nedenlerle, 6723 sayılı Kanun’un 33. maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca isteme aykırı olarak BOZULMASINA, CMUK’un 326/son maddesi uyarınca sanığın kazanılmış hakkının dikkate alınmasına, 28/01/2021 gününde oy birliğiyle karar verildi."
}