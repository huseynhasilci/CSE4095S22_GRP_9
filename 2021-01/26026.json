{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : CMK’nın 231/11. maddesi gereğince hükmün açıklanması ile; 2863 sayılı Kanunun 74/1-1. cümle, TCK’nın 62/1, 53/1. maddesi gereğince mahkumiyet    2863 sayılı Kanuna aykırılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  2863 sayılı Kanuna aykırılık suçundan sanık hakkında yapılan yargılama sonucunda, 2863 sayılı Kanunun 74/1-1. cümle, TCK’nın 62/1. maddeleri gereğince 1 yıl 8 ay hapis cezası ile cezalandırılmasına, 5271 sayılı Ceza Muhakemesi Kanununun 231/5. maddesi gereğince sanık hakkındaki hükmün açıklanmasının geri bırakılmasına, aynı maddenin 8. fıkrası uyarınca 5 yıllık denetim süresine tabi tutulmasına dair Yozgat 1.Asliye Ceza Mahkemesinin 10/03/2011 tarihli ve 2010/375 esas, 2011/111 karar sayılı kararının 05/04/2011 tarihinde kesinleşmesine müteakip sanığın denetim süresi içinde 18/06/2014 tarihinde hakaret suçunu işlediği ve Yozgat 2. Asliye Ceza Mahkemesinin bu suçtan sanığın mahkumiyetine karar verdiği, hükmün 03/02/2015 tarihinde kesinleştiği ve ihbar üzerine dosya yeniden ele alınarak önceki hükmün 5271 sayılı Ceza Muhakemesi Kanununun 231/11. maddesi gereğince açıklanmasına dair Yozgat 1. Asliye Ceza Mahkemesinin 16/06/2015 tarihli ve 2015/122 Esas, 2015/416 Karar sayılı kararını kapsayan dosya incelendi.  Olay günü kaçak kazı yapıldığı ihbarı üzerine, kolluk ekiplerince olay yerine intikal edildiği, 4 şahsın ellerinde kürek ve benzeri aletler ile görüldüğü, şahısların kolluk ekiplerini farketmeleri üzerine kaçtıkları ve aralarında temyize konu sanığın da bulunduğu 4 kişinin, ayaklarında taze toprak izleri, kıyafetleri ve ellerinde toprak iz ve kalıntıları bulunur halde yakalandıkları, kazı çukurunun, 3 metre genişliğinde, 1,5 metre derinliğinde olduğunun ve olay yerinde 4 adet kürek, 1 adet kazma, 2 adet rulo halinde örgü ip bulunduğunun tespit edildiği, mahkemece mahallinde icra edilen keşif neticesinde alınan arkeolog bilirkişi raporu ile; dava konusu alanın 2863 sayılı Kanunun 6. maddesi kapsamında höyük olduğunun belirlendiği dosya kapsamında, sanığın üzerine atılı suçu işlediği sabit olmakla;  T.C. Anayasa Mahkemesinin, TCK'nın 53. maddesine ilişkin olan 2014/140 esas, 2015/85 karar sayılı iptal kararının 24.11.2015 gün ve 29542 sayılı Resmi Gazete'de yayımlanmış olması nedeniyle, iptal kararı doğrultusunda TCK'nın 53. maddesindeki hak yoksunluklarının yeniden değerlendirilmesi gerekliliğinin infaz aşamasında gözetilmesi mümkün görülmüştür.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın, kararın usul ve yasaya aykırı olduğuna, lehe hükümlerin uygulanması gerektiğine ilişkin temyiz itirazlarının reddi ile hükmün isteme uygun olarak ONANMASINA, 14/01/2021 tarihinde oybirliği ile karar verildi."
}