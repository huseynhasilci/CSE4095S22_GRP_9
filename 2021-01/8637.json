{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Katılanın 09.09.2016 havale tarihli temyiz dilekçesinin incelenmesinde; sadece sanık hakkında kasten yaralama suçundan kurulan mahkumiyet hükmünü aleyhe temyiz ettiği, hakaret suçundan kurulan beraat hükmüne yönelik temyiz isteminin bulunmadığı anlaşılmakla, kasten yaralama suçu ile sınırlı olarak yapılan incelemede;  Sanığın eylemi nedeniyle katılanın \"sağ el 4. parmağında spiral kırık\" meydana gelecek şekilde yaralandığı, katılanın 03.03.2016 tarihli celsede alınan beyanında ve temyiz dilekçesinde, tedavisinin olumlu sonuç vermediğini, halen iyileşmemesi nedeniyle parmağını kullanamadığını, ameliyat olması gerektiğini belirttiğinin anlaşılması karşısında, katılanın, geçici ve kesin raporları, yaralanmasına ilişkin tüm tıbbi evrakları ile birlikte en yakın Adli Tıp Şube Müdürlüğüne gönderilerek, yaralanmasının duyularından veya organlarından birinin işlevinin sürekli zayıflamasına ya da yitirilmesine neden olup olmadığı hususunda rapor aldırılması gerektiği gözetilmeden eksik inceleme ile yazılı şekilde hüküm kurulması,  Bozmayı gerektirmiş, katılanın temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca isteme aykırı olarak BOZULMASINA, 20.01.2021 gününde oy birliğiyle karar verildi."
}