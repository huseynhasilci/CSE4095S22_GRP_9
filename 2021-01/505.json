{
    "Dairesi": "15.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Bilişim sistemleri banka veya kredi kurumlarının araç olarak kullanılması suretiyle dolandırıcılık suçundan şüpheliler ..., ... ve ... haklarında yapılan soruşturma esnasında, suç yeri itibarıyla dosyanın Kozan Cumhuriyet Başsavcılığına gönderilmesine dair Antalya Cumhuriyet Başsavcılığının 25/12/2019 tarihli ve 2019/1182 soruşturma, 2019/7679 sayılı yetkisizlik kararını müteakip, bu kez suç yeri bakımından dosyanın Kayseri Cumhuriyet Başsavcılığına gönderilmesine ilişkin Kozan Cumhuriyet Başsavcılığınca verilen 21/02/2020 tarihli ve 2020/7 soruşturma, 2020/43 sayılı yetkisizlik kararı üzerine, Antalya Cumhuriyet Başsavcılığının yetkili savcılık olarak belirlenmesine dair mercii Ceyhan Ağır Ceza Mahkemesinin 10/03/2020 tarihli ve 2020/236 değişik iş sayılı kararı aleyhine, Yüksek Adalet Bakanlığınca verilen 17/09/2020 gün ve 94660652-105-07-8373-2020 sayılı kanun yararına bozma talebine dayanılarak dava dosyası Yargıtay Cumhuriyet Başsavcılığının 02/10/2020 gün ve 2020/82632 sayılı tebliğnamesiyle Dairemize gönderilmekle okundu.  Kanun yararına bozma isteyen tebliğnamede;  Benzer bir olay sebebiyle Yargıtay 15. Ceza Dairesinin 04/11/2019 tarihli ve 2019/6236 esas, 2019/10639 karar sayılı ilâmında \"....Dairemizin 06.04.2015 tarih ve 2015/4473-23011 sayılı ilâmı ve daha birçok kararında da belirtildiği üzere, dolandırıcılık suçunun, iradesi fesada uğratılan kişinin yatırmış olduğu paranın fail tarafından çekildiği anda tamamlanacak olması nedeniyle suç yerinin de menfaatin temin edileceği yer olacağından hareketle....\" şeklinde belirtildiği üzere, somut soruşturma dosyasına konu olayda, internet ortamında müştekinin ana sayfasına yansıyan piwabet.com isimli sitenin reklamında iddia ve şans oyunlarında uzman kadrosuyla hizmet verdiklerini söylemeleri üzerine müştekinin siteye üye olarak kendisinden talep edilen bilgileri girerek site görevlisinin vermiş olduğu hesaba para yatırarak dolandırıldığının anlaşıldığı, 14/11/2019 tarihli Denizbank'tan alınan cevabi yazıda gönderilen paranın C1391 Kozan 2 Atm'sinden çekildiğinin anlaşılması karşısında, haksız menfaatin temin edildiği yerin Kozan Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmemiştir.  5271 Sayılı Ceza Muhakemesi Kanunu’nun 309. maddesi uyarınca anılan kararın bozulması lüzumu kanun yararına bozma talebine dayanılarak ihbar olunmuştur.  GEREĞİ DÜŞÜNÜLDÜ:  Soruşturma dosyasına konu olayda haksız menfaatin temin edildiği yerin Kozan Cumhuriyet Başsavcılığı yargı çevresinde kaldığı gözetilmeden, yazılı şekilde karar verilmesinde isabet bulunmadığından, kanun yararına bozmaya atfen düzenlenen ihbarnamedeki düşünce yerinde görülmekle, Ceyhan Ağır Ceza Mahkemesinin 10/03/2020 tarihli ve 2020/236 Değişik iş sayılı kararının 5271 sayılı CMK'nın 309. maddesi gereğince BOZULMASINA, aynı maddenin 4. fıkrasının (a) bendi uyarınca müteakip işlemlerin mahallinde mahkemesince yerine getirilmesine, 11/01/2021 tarihinde oybirliğiyle karar verildi."
}