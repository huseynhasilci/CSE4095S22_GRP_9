{
    "Dairesi": "9.Hukuk Dairesi",
    "Mahkemesi": "Asliye Hukuk (İş) Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " ALACAK",
    "Birinci Mahkemesi": "",
    "ictihat": "      Mahkemece verilen 24.02.2020 tarihli ek karar ile temyiz harç ve posta giderlerinin tamamlatılması konusunda 16.01.2020 tarihinde tebliğ olunan muhtıraya rağmen yasal süre içerisinde eksiklik tamamlanmadığından, davalı tarafın temyiz başvurusunun yapılmamış sayılmasına karar verilmiş, ek karar davalı tarafça temyiz edilmiştir. Ancak, dosya ve UYAP sistemi içeriğinden ek kararın temyizine ilişkin temyiz harçlarının yatırılmadığı görülmektedir.Ek kararın temyiz edilmesi de harca tabi olmakla öncelikle usulüne uygun muhtıra çıkarılarak davalı tarafça ek kararın temyizine ilişkin temyiz harçlarının yatırılmasına yönelik usuli işlemler yerine getirilmeli, şayet davalı tarafça temyiz harçlarının yatırılmaması halinde ek kararın temyiz isteminin reddine karar verilmelidir.Dairemizce yapılan incelemede; Mahkemenin 09.10.2019 tarihli asıl kararının davalı tarafça temyiz edildiği ancak temyiz harç ve giderlerinin yatırılmaması üzerine Mahkemece (hakim imzalı ayrı bir muhtıra düzenlenmesi gerekirken) usulüne uygun olmayan bir şekilde davalı tarafa çıkarılan tebligat üzerine temyiz harç ve giderlerinin ödenmesine ilişkin ihtar yazıldığı, bu ihtarın davalı vekiline 16.01.2020 tarihinde tebliğ edildiği, temyiz harç ve giderlerinin yatırılmadığı görülmektedir.Ek kararın temyizine ilişkin temyiz harçlarının yatırılması halinde; bu kez Mahkemenin 09.10.2019 tarihli asıl kararının temyizine ilişkin harç ve giderlerinin ödenmesine yönelik muhtıra yukarıda belirtildiği üzere usulsüz olduğundan davalı tarafa usulüne uygun ayrı bir muhtıra çıkarılarak temyiz harç ve giderlerinin yatırılmasına yönelik usuli işlemler yerine getirilmeli, şayet davalı tarafça temyiz harç ve giderlerinin yatırılmaması halinde asıl kararın temyiz isteminin reddine karar verilmeli, yatırılması halinde tekrar Dairemize gönderilmek üzere dosyanın Mahkemesine GERİ ÇEVRİLMESİNE, 14.01.2021 tarihinde oybirliği ile karar verildi."
}