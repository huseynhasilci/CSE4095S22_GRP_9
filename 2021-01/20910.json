{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " 5607 Sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahumiyet    Yerel Mahkemece verilen hüküm temyiz edilmekle; başvurunun süresi, kararın niteliği ve suç tarihine göre dosya incelendi, gereği görüşülüp düşünüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Olay tutanağı ve dosya kapsamına göre; sanığın idaresindeki araçta poşetler içerisinde 305 karton kaçak sigara ele geçirildiği, olay anında araçta haklarında tefrik kararı verilen Abdusselam Selmo ve Mecit Şeyh'in de bulunduğu, sanığın aşamalarda değişmeyen savunmasında Kilis'ten Gaziantep'e dönerken yolda iki çocuğun el kaldırdığını, kıramayarak durduğunu ve araçtan hiç inmeden poşetleri bagaja çocukların yüklediğini, yolda yapılan aramada poşetlerde sigaraların olduğunu öğrendiğini savunmuş, her iki suça sürüklenen çocuğun dosya arasına alınan savcılık beyanında da sigaraları taşırken yakalandıklarını kabul ettikleri ve Gaziantep 2. Çocuk Mahkemesi'nce yapılan yargılama sonucunda suça sürüklenen çocukların suç kastı olmadığı gerekçesi ile beraat kararı verildiği anlaşılmakla; sanığın suça sürüklenen çocuklarla fikir ve eylem birliği içinde hareket ettiğine veya suça sürüklenen çocukların bagaja yükledikleri paketler içinde sigara olduğunu bildiğine ilişkin sanığın mahkumiyetine yeter, her türlü şüpheden uzak, kesin ve inandırıcı delil elde edilemediği gözetilerek beraat yerine yazılı şekilde mahkumiyet kararı verilmesi,  Kabule göre ise;  Araç hakkında müsadere talebi bulunmamasına rağmen TCK54. maddesi gereği ek savunma verilmeden araç müsaderesine hükmedilmesi,  Bozmayı gerektirmiş ve sanığın temyiz nedenleri bu itibarla yerinde görüldüğünden, HÜKMÜN 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 28.01.2021 tarihinde oy birliğiyle karar verildi."
}