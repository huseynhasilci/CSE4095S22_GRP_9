{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nun 157/1,53,52 maddeleri uyarınca mahkumiyet    Dolandırıcılık suçundan, sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Sanığın, katılana Devlet kurumlarının belirli kademelerinde mevkii ve makam sahibi tanıdıklarının bulunduğunu, bazı kurumların memur alımı yapacağını, belli kontenjanlar olduğunu, isterse kendisini de Başbakanlıkta devlet memuru olarak işe yerleştirebileceğini vaat edip, ikna suretiyle katılandan bir kısım başvuru evrakı ile 700 TL para aldığı,bir müddet sonra sanığın ortadan kaybolduğu, bu şekilde sanığın üzerine atılı nitelikli dolandırıcılık suçunu işlediği iddia olunan olayda; sanık savunmaları, katılan beyanları, uzlaşma sağlanamadığına ilişkin rapor ve tüm dosya kapsamına göre; sanığın değişen suç vasfına göre üzerine atılı dolandırıcılık suçunu işlediği sabit olmakla, bu gerekçelere dayanan mahkemenin kabulünde bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın temyiz itirazlarının reddiyle, hükmün ONANMASINA, 14/01/2021 tarihinde oy birliğiyle karar verildi."
}