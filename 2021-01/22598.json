{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Bedelsiz senedi kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Bedelsiz senedi kullanma suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Sanığın, arkadaşı katılana 7.850,00 TL borç para verdiği, katılanın karşılığında 7.850,00 TL’lik senet verdiği, katılanın 2012 yılında farklı tarihlerde borcun 6.400,00 TL’lik kısmını banka havalesi yolu ile ödediğini, kalan kısmı ise sanığa elden ödediğini, aralarındaki samimiyete binaen senedi daha sonra alacağını düşündüğünü ve senedi teslim almadığını, aradan 2 yıl geçtikten sonra 01/03/2013 tarihinde Adıyaman 1. İcra Müdürlüğünden hakkında 2013/563 sayı ile sanık tarafından icra takibi yapıldığı, bu suretle sanığın bedelsiz senedi kullanma suçunu işlediğinin iddia edildiği olayda; sanığın savunması, katılan ve tanık beyanları ve tüm dosya kapsamına göre; sanık hesaplarının incelenmesi neticesinde 6.400,00TL para gönderdiğinin tespit edildiği, dekonttaki ödemenin senet için yapıldığına dair herhangi bir açıklamanın bulunmaması ve şüpheden sanık yararlanır ilkesi de dikkate alınarak sanığın eylemlerinin üzerine atılı suçun unsurlarını oluşturmadığı gerekçelerine dayanan mahkemenin kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin bir sebebe dayanmayan temyiz itirazlarının reddiyle, hükmün ONANMASINA, 12/01/2021 tarihinde oybirliğiyle karar verildi."
}