{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  1) Katılan hakkında Aliağa Devlet Hastanesi tarafından düzenlenen 17.09.2015 tarihli geçici hekim raporunda kesin raporların nöroşirurji, genel cerrahi ve ortopedi uzmanları tarafından verileceğinin bildirildiği, nöroşirurji ve genel cerrahi uzmanlarından rapor alınmaması, ortopedi uzmanınca düzenlenen raporda ise kırığın ağır (4.47) derece olduğunun belirtilmesi karşısında, katılanın tüm tedavi evrakları, raporları, film ve grafileri ile birlikte en yakın Adli Tıp Şube Müdürlüğüne sevk edilerek, 5237 sayılı TCK’nin 86. ve 87. maddelerinde belirtilen tüm ölçütlere göre yaralanmasının niteliği hususunda duraksamaya yer vermeyecek şekilde kesin raporu alınarak sonucuna göre sanığın hukuki durumunun belirlenmesi gerektiği gözetilmeden yetersiz rapora dayanılarak eksik araştırma ile yazılı şekilde hüküm kurulması,  2) Sanık hakkında tekerrüre esas alınan Bandırma Ağır Ceza Mahkemesinin 2007/15 Esas - 2007/122 Karar sayılı ilamın infaz tarihi araştırılıp tekerrüre esas olup olmadığı ayrıca sanığın başkaca tekerrüre esas mahkumiyet hükmünün bulunup bulunmadığı da araştırılarak sonucuna göre sanık hakkında TCK’nin 58. maddesi uyarınca tekerrür hükümlerinin uygulanıp uygulanmayacağının değerlendirilmesi gerektiği gözetilmeden eksik araştırma ile yazılı şekilde hüküm kurulması,  3)Gerekçeli karar başlığında suç tarihinin “17.09.2015” yerine “05.08.2015” olarak yanlış gösterilmesi suretiyle 5271 sayılı CMK'nin 232/2-c maddesine aykırı davranılması,  Kabule ve uygulamaya göre de;    4) Katılanın hükme esas alınan adli raporunun aslı veya onaylı örneği getirtilmeden, onaysız fotokopisi ile yetinilerek karar verilmesi suretiyle 5271 sayılı CMK'nin 209/1. maddesine aykırı davranılması,  5) 5237 sayılı TCK'nin 86/1, 86/3-e maddeleri uyarınca belirlenen “1 yıl 6 ay” hapis cezasından TCK'nin 87/3. maddesi uyarınca (1/2) oranında artırım uygulanması sırasında, “1 yıl 15 ay” hapis cezası yerine hesap hatası yapılarak “2 yıl 3 ay” hapis cezasına hükmedilmesi,  6) Anayasa Mahkemesinin 24.11.2015 tarihli ve 29542 sayılı Resmi Gazete’de yayımlanarak yürürlüğe giren 08.10.2015 tarihli ve 2014/140 Esas - 2015/85 Karar sayılı ilamı ile 5237 sayılı TCK'nin 53. maddesindeki bazı ibarelerin iptal edilmesi nedeniyle hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanığın temyiz sebepleri bu itibarla yerinde görülmüş olduğundan hükmün bu sebeplerden 6723 sayılı Kanun’un 33. maddesi ile değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK’un 321. maddesi uyarınca istem gibi BOZULMASINA, 1412 sayılı CMUK'un 326/son maddesi uyarınca sanığın kazanılmış hakkının dikkate alınmasına, 19.01.2021 gününde oy birliği ile karar verildi."
}