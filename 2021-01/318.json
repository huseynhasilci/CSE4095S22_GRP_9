{
    "Dairesi": "14.Ceza Dairesi",
    "Mahkemesi": "Ceza Dairesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun nitelikli cinsel istismarı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanığın çocuğun cinsel istismarı suçundan mahkumiyetine dair ... 1. Ağır Ceza Mahkemesinden verilen 05.07.2018 gün ve 2018/97 Esas, 2018/177 Karar sayılı hükme yönelik istinaf başvurusunun esastan reddi    Bölge Adliye Mahkemesince verilen hüküm temyiz edilmekle başvurunun muhtevası nazara alınarak dosya tetkik edildi, gereği görüşüldü:  Mahkeme kararlarının Yargıtay denetimine olanak verecek biçimde açık ve gerekçeli olmasının zorunlu olduğu, bu kapsamda gerekçe bölümünde iddia ve savunmada ileri sürülen görüşlerin belirtilmesi, mevcut delillerin tartışılarak değerlendirilmesi, hükme esas alınıp reddedilen delillerin açıkça gösterilmesi, ulaşılan kanaat ve sanığın suç oluşturduğu sabit görülen fiili ile bunun hukuki nitelendirmesinin yapılması suretiyle delillerle sonuç arasında bağ kurulması gerektiği, bu kapsamda ilk derece mahkemesince çocuğun cinsel istismarı suçundan kurulan hükmün gerekçesinde yer alan sübut değerlendirmesinde hangi eylemin suç oluşturduğu hususunda açıklama yapılmasının zorunlu olduğu gözetilmeksizin Türkiye Cumhuriyet Anayasasının 141 ve 5271 sayılı CMK'nın 230. maddesinde belirtildiği şekilde gerekçe içermeyen hüküm kurulması suretiyle aynı Kanunun 289/1-g. maddesine muhalefet edilmesi karşısında, anılan karara yönelik istinaf başvurusunun kabulü gerekirken esastan reddedilmesi,  Kanuna aykırı, sanık müdafisi ve Bölge Adliye Mahkemesi Cumhuriyet Savcısı ile katılanlar vekilinin temyiz itirazları bu itibarla yerinde görüldüğünden, ... Bölge Adliye Mahkemesi 3. Ceza Dairesinin 12.06.2019 gün ve 2018/3220 Esas, 2019/1677 Karar sayılı vaki istinaf başvurusunun esastan reddine yönelik esası incelenmeyen hükmünün 5271 sayılı CMK'nın 302/2-4. madde ve fıkrası gereğince BOZULMASINA, dosyanın ilk derece mahkemesine, kararın bir örneğinin ... Bölge Adliye Mahkemesi 3. Ceza Dairesine gönderilmesine, 11.01.2021 tarihinde oy birliğiyle karar verildi."
}