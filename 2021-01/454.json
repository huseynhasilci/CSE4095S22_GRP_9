{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Bilişim sistemleri banka veya kredi kurumlarının araç olarak kullanılması suretiyle dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-f, 62, 52/2-4, 58, 53/1 maddeleri gereği mahkumiyet      Nitelikli dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü:  Açık kimliği tespit edilemeyen ve hakkındaki evrak ayrılan meçhul şüpheli ile birlikte hareket eden sanığın, internette ... adına kayıtlı olan ... plakalı Opel Astra marka aracın satış ilanını görerek bu aracı kendisini ... olarak tanıtarak 14.500 TL'ye satın aldığı, buna dair sözleşme yapıp sahte çek verdiği, bu nedenle hakkında ayrıca bir soruşturmanın yürütüldüğü, sanık ...'ın aldığı bu araç için arabam.com isimli internet sitesinde satış ilanı verdiği, irtibat için de 539 465 22 70 nolu telefonu bildirdiği, katılanın internet sitesinde bildirilen telefonu arayarak aracı 8.250 TL'ye satın almak için anlaştığı, aracı teslim almak için de İzmit'te buluştukları, sanık ... ile hakkındaki evrak ayrılan meçhul şüpheli ve katılan birlikte aracın kontrolü için Opel ... isimli servisine gittikleri, sanık ...'ın aracın 5.000 TL vergi borcu olduğunu söyleyip katılandan bu parayı alıp, kendisinin sorunu halledip geleceğini, yanında kardeşi diye tanıttığı meçhul şüphelinin kalacağını söyleyerek katılanın yanından ayrıldığı, bilahare bir fırsatını bulup, meçhul şüphelinin de gizlice katılanın yanından ayrıldığı, katılanın sanığı telefonla aradığı, sanığın geleceğini söyleyip aracın üzerinde haciz olduğunu ve polise gitmemesini istediği ancak sanığın gelmemesi üzerine katılanın dolandırıldığını anlayıp şikayette bulunduğu, bu suretle sanığın nitelikli dolandırıcılık suçunu işlediği iddia edilen olayda; sanığın eylemini katılan ile yüzyüze görüşüp gerçekleştirmesi karşısında eyleminin hükümden sonra ve 02.12.2016 tarih ve 29906 sayılı Resmi Gazete’de yayımlanarak aynı tarihte yürürlüğe giren 6763 sayılı Kanun’un 34. maddesi ile değişik 5271 sayılı CMK'nın 253. ve 254. maddeleri gereğince uzlaştırma kapsamında kalan TCK'nın 157/1 maddesinde düzenlenen dolandırıcılık suçunu oluşturduğu gözetilmeksizin suç vasfında yanılgıya düşülerek yazılı şekilde TCK'nın 158/1-f maddesi gereği nitelikli dolandırıcılık suçundan mahkumiyetine hükmedilmesi,  Kabule göre de;  Sanığın tekerrüre esas alınan Kocaeli 1. Asliye Ceza Mahkemesi'nin 26/09/2007 tarih, 2004/1294 Esas, 2007/451 Karar sayılı ilamına konu 765 saılı TCK'nın 510. maddesinde düzenlenen hizmet nedeniyle emniyeti suistimal suçunun 24/10/2019 tarih ve 30928 sayılı Resmi Gazetede yayımlanarak aynı tarihte yürürlüğe giren 7188 sayılı Kanun'un 26. maddesi ile değişik 5271 sayılı CMK'nın 253. ve 254. madde fıkraları gereğince uzlaşma kapsamına alınması karşısında, tekerrüre esas alınan ilam sebebi ile uyarlama yargılaması yapılıp yapılmadığının araştırılarak sonucuna göre sanık hakkında tekerrür hükümlerinin uygulanıp uygulanmayacağı hususunun değerlendirilmesinde zorunluluk bulunması,  Bozmayı gerektirmiş olup, sanığın temyiz itirazları bu itibarla yerinde görüldüğünden 5320 sayılı Kanun'un 8. maddesi gereğince halen uygulanmakta olan 1412 sayılı CMUK'un 321. maddesi uyarınca hükmün BOZULMASINA, 11/01/2021 tarihinde oybirliğiyle karar verildi."
}