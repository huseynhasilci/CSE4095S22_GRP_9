{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; \"yapılan araştırma ve incelemenin yetersiz olduğu belirtilerek, her ne kadar Mahkemece, taşınmazın harman yeri olduğu kabul edilerek davanın reddine karar verilmiş ise de, dosya içerisine getirtilen dava dosyalarının incelenmesinde, aynı toprak tevzi parseli içerisinde kalan diğer parseller hakkında açılan davalarda taşınmazın harman yeri olmadığı, şahıslar tarafından kullanıldığı ve şahıslar yararına zilyetlik ile edinme koşullarının oluştuğu kabul edilmek sureti ile davaların kabulüne karar verildiğinin ve bu dosyaların Yargıtay denetiminden geçerek şahıslar lehine kesinleştiğinin, bu dava dosyalarında taşınmazların belirlenen niteliği yönünden iş bu dava dosyası yönünden güçlü delil oluşturduğunun ve öte yandan dosyada toplanan delillere göre de davacı lehine dava konusu taşınmazda kazandırıcı zamanaşımı zilyetliği ile edinme koşullarının da oluştuğunun anlaşıldığı belirtilerek; davacının davasının kabulüne karar verilmesi gerekirken, delillerin takdirinde yanılgıya düşülerek yazılı şekilde karar verilmesinin isabetsizliğine\" değinilmiştir. Mahkemece, bozma ilamına uyularak yapılan yargılama sonunda davanın kabulüne, çekişmeli 334 ada 1 parsel sayılı taşınmazın davalı Hazine adına olan tapu kaydının iptali ile davacı ... adına tapuya kayıt ve tesciline, 388 ada 2 parsel sayılı taşınmaz yönünden karar verilmesine yer olmadığına karar verilmiş; hüküm, davacı vekili ve davalı Hazine vekili tarafından temyiz edilmiştir.  Dosya içeriğine ve mahkemece uyulan bozma kararı gereğince hüküm verilmiş olmasına göre yerinde görülmeyen bütün temyiz itirazlarının reddi ile usul ve yasaya uygun bulunan hükmün ONANMASINA, aşağıda yazılı bakiye temyiz karar harcının temyiz eden davacıdan alınmasına,  karar düzeltme yolu kapalı olmak üzere, 21.01.2021 gününde oybirliği ile karar verildi."
}