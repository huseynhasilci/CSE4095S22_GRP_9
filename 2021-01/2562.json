{
    "Dairesi": "6.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  1-)Suça sürüklenen çocuk ... hakkında kurulan hükmün temyiz itirazlarının incelemesinde:  Yağma suçunun silahla ve birden fazla kişi ile birlikte işlendiğinin anlaşılması karşısında TCK'nın 61. maddesi uyarınca temel ceza belirlenirken bu hususun dikkate alınarak alt sınırdan uzaklaşılması gerektiğinin düşünülmemesi, karşı temyiz bulunmadığından bozma nedeni yapılmamıştır.  Dosya ve duruşma tutanakları içeriğine, toplanıp karar yerinde incelenerek tartışılan elverişli kanıtlara, gerekçeye ve Hakimler Kurulunun takdirine göre, suça sürüklenen çocuk... müdafiinin temyiz itirazları yerinde görülmemiş olduğundan reddiyle eleştiri dışında usul ve kanuna uygun bulunan hükmün tebliğname gibi ONANMASINA,  2-)Suça sürüklenen çocuk ... hakkında kurulan hükmün temyiz itirazlarının incelemesine gelince:  Temyiz süresine uymamaktan dolayı ileri sürülen eski hale getirme talebinin temyiz itirazları ile birlikte yapılmış olduğu anlaşılmakla ve eski hale getirme istemi yerinde görülmekle yapılan incelemede;  Dosya ve duruşma tutanakları içeriğine, toplanıp karar yerinde incelenerek tartışılan hukuken geçerli ve elverişli kanıtlara, gerekçeye ve hakimin takdirine göre; suçun suça sürüklenen çocuk tarafından işlendiğini kabulde usul ve yasaya aykırılık bulunmadığı anlaşılmış, diğer temyiz nedenleri de yerinde görülmemiştir.  Ancak;  1-Yağma suçunun silahla ve birden fazla kişi ile birlikte işlendiğinin anlaşılması karşısında TCK'nın 61. maddesi uyarınca temel ceza belirlenirken bu hususun dikkate alınarak alt sınırdan uzaklaşılması gerektiğinin düşünülmemesi,  2-Suça sürüklenen çocuk hakkında TCK'nın 62/1. maddesi ile cezasından 1/6 oranında indirim yapılırken, sonuç hapis cezasının “2 yıl 1 ay” yerine, “2 yıl 1 ay 10 gün” olarak belirlenmesi sonucu fazla cezaya hükmolunması,  Bozmayı gerektirmiş, suça sürüklenen çocuk ... müdafinin temyiz itirazları bu bakımdan yerinde görülmüş olduğundan, hükmün açıklanan nedenle tebliğnameye uygun olarak BOZULMASINA, 5320 sayılı Yasanın 8/1. maddesi aracılığı ile 1412 sayılı CMUK’un 326/son maddesi uyarınca suça sürüklenen çocuğun ceza miktarı yönünden kazanılmış hakkının korunmasına, 18/01/2021 tarihinde oy birliğiyle karar verildi."
}