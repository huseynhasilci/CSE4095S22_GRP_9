{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 52/2-4, 53. maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm, sanık tarafından temyiz edilmekle, dosya incelenerek gereği düşünüldü;  Sanığın yokluğunda verilen hükme ilişkin gerekçeli kararın son bildirdiği adres yerine doğrudan mernis adresine Tebligat Kanunu’nun 21/2. maddesine göre tebliğ yapılmış olması karşısında, usulüne uygun yapılmış bir tebligat bulunmadığından sanığın temyiz isteminin öğrenme üzerine ve süresinde olduğu belirlenerek temyiz isteminin süreden reddine ilişkin 05/12/2019 tarihli ek kararın kaldırılmasına karar verilerek yapılan incelemede;  Sanık ve temyiz dışı sanık ...’in, facebook isimli internet sitesi üzerinden arkadaş oldukları müşteki İlhan’a, piyasa fiyatından uygun fiyata müzik aleti getirecekleri söylemesi üzerine, müşteki İlhan’ın diğer müşteki...’ye de durumu söylediği, sanıklar ile müştekilerin yüz yüze görüştükleri, görüşmede müzik aletlerinin yurt dışından geldiğini, Türk parası değil dövizle ödeme yapacaklarını söyleyerek müşteki...'den aldıkları 4.000,00 TL yi bir döviz bürosunda dolara çevrilmesini sağladıktan sonra bunu alıp kayıplara karıştıkları, sanığın bu suretle üzerine atılı suçu işlediğinin iddia edildiği somut olayda; sanığın tevil yollu ikrarı, müşteki beyanları, tarafların uzlaşamadıklarına dair uzlaştırma raporu ve tüm dosya kapsamından mahkemenin mahkumiyet yönünde kabul ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, sanığın yerinde görülmeyen temyiz itirazlarının reddiyle hükmün ONANMASINA, 27/01/2021 tarihinde oybirliğiyle karar verildi."
}