{
    "Dairesi": "2.Hukuk Dairesi",
    "Mahkemesi": " İstanbul Bölge Adliye Mahkemesi 10. Hukuk Dairesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " Karşılıklı Boşanma",
    "Birinci Mahkemesi": "",
    "ictihat": "   Taraflar arasındaki davanın yapılan muhakemesi sonunda bölge adliye mahkemesi hukuk dairesince verilen, yukarıda tarihi ve numarası gösterilen hüküm davacı-karşı davalı erkek tarafından her iki dava yönünden; davalı-karşı davacı kadın tarafından ise miktarlar ve kişisel ilişki yönünden temyiz edilmekle, evrak okunup gereği görüşülüp düşünüldü:  Taraflarca karşılıklı olarak açılan evlilik birliğinin temelden sarsılması hukuki sebebine dayalı boşanma davalarında boşanmaya sebep olan olaylarda \" .. Davalı-karşı davacı kadının şiddet gördüğü, hakarete maruz kaldığı, sonrasında elinden ikamet belgesi alınarak Türkiye'ye gönderildiği, doğumunu Türkiye'de yapmak zorunda kaldığı, aşağılandığı, ayrıca davacı- karşı davalı erkeğin evliyken \"Mizgin\" isimli bayanla ilişkisi olduğuna dair tanık beyanları ile mesaj kayıtlarının bulunduğu tarafların evlilik birliğinin davacı-karşı davalı erkeğin kusurlu hareketleri sebebiyle temelinden sarsıldığı kanaatine varılarak davalı-karşı davacın kadının davasının kabulü ile tarafların boşanmalarına karar vermek gerekmiştir, \"gerekçesiyle davacı-karşı davalı erkeğin davasının reddi ile kadının karşı davasının kabulüne karar verilmiş, bu karara karşı davacı-karşı davalı erkek tarafından her iki dava yönünden davalı-karşı davacı kadın tarafından miktarlar ve kişisel ilişki yönünden istinaf kanun yoluna başvurulması üzerine istinaf incelemesi yapan bölge adliye mahkemesince, taraflarca boşanma sebebi olarak ileri sürülen maddi vakıalar değerlendirilerek yapılan incelemede \"Kadının hakarete maruz kaldığı, aşağılandığı,\" erkeğe kusur olarak belirlenmiş ise de kadın tarafından vakıa olarak dayanılmadığı erkeğe kusur olarak yüklenemeyeceği, erkeğe yüklenen \" ailesi ile aynı evi paylaştıkları, davalının şiddet gördüğü, elinden ikamet belgesi alınarak Türkiye'ye gönderildiği, davacının güven sarsıcı davranışı kusurlarının sabit olduğu, boşanmaya neden olaylarda erkeğin tam kusurlu olduğu anlaşılmıştır. Yukarıdaki tespitlere göre, boşanmaya yol açan olaylarda erkeğin tam kusurlu, kadının kusursuz olduğu sonucuna varılmakla erkeğin yüklenen vakıaya yönelik istinaf talebinin kısmen kabulüne, kusur tespitine, asıl davanın reddine, karşı davanın kabulüne yönelik istinaf taleplerinin reddine, karar verilmiştir...\" gerekçesiyle davacı-karşı davalı erkeğin istinaf talebinin kusura yönelik istinaf talebinin esastan reddine karar verilmiştir. Bölge adliye mahkemesince davacı-karşı davalı erkeğin istinaf talebinin kusur belirlemesine yönelik kısmen kabulüne karar verildiği halde hüküm kısmında davacı-karşı davalı erkeğin kusura yönelik istinaf talebinin tümden reddine karar verilmek suretiyle gerekçe ile hüküm fıkrası arasında çelişki yaratılmıştır. Gerekçe ve hüküm arasında yaratılan bu çelişki tek başına bozma sebebi oluşturduğundan, hükmün münhasıran bu sebeple bozulması gerekmiştir.  SONUÇ:Temyiz edilen bölge adliye mahkemesi hükmünün yukarıda gösterilen sebeple BOZULMASINA, bozma sebebine göre diğer temyiz itirazlarının şimdilik incelenmesine yer olmadığına, temyiz peşin harcının yatırana geri verilmesine, dosyanın ilgili bölge adliye mahkemesi hukuk dairesine gönderilmesine oybirliğiyle karar verildi. 27.01.2021 (Çrş.)"
}