{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Defter ve belge gizlemek",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    1- Defter ve belgeleri gizlemek suçunun oluşabilmesi için, \"varlığı noter tasdik kayıtları veya sair suretlerle sabit...\" olan defter ve belgelerin, saklama zorunluluğu olan 5 yıllık süre içerisinde usulüne uygun olarak yapılan tebligata rağmen vergi incelemesi için yetkili memura ibraz edilmemesinin yeterli olduğu, sanıktan 2008 yılına ait yasal defter ve belgelerin 27/04/2012 tarihli usulüne uygun tebligatla ibrazının istenmesi üzerine, sanığın, şirkete ait defterlerin muhasebecisinde olduğunu, muhasebecinin ilk başta defterlerin kendisinde olmadığını söylediği ancak açılan davalar nedeni ile ısrar edince bir hafta kadar önce defterleri kendisine verdiğine dair savunmasının, 213 sayılı VUK’nin 13. maddesinde belirtilen mücbir sebep veya kastı kaldıran diğer nedenlerden birini oluşturmayacağı gibi defter ve belgeleri saklama zorunluluğunu da ortadan kaldırmayacağı; varlığı anlaşılan ve ikamet adresinde sanığın eşine tebliğ edildiği belirtilen 13/04/2012 tarihli AGB-A-2620/3-3 sayılı istem yazısının aslı veya onaylı örneği temin edilip defter ve belgelerin hangi amaçla istendiğinin tespit edilmesinden sonra sonucuna göre sanığın hukuki durumunun belirlenmesi gerekirken, eksik araştırma ve inceleme ile beraat kararı verilmesi,  2- Defter ve belgeleri gizleme suçunda suç tarihinin, defter ve belgelerin ibrazına ilişkin istem yazısının tebliğ edilmesinden itibaren, ibraz için verilen sürenin bitimini izleyen tarih olduğu; defter ve belge isteme yazısının 27/04/2012 tarihinde tebliğ edilmesi ve ibraz için 15 günlük süre verilmesi nedeniyle, suç tarihinin 13/05/2012 tarihinin de pazar gününe denk gelmesi nedeniyle 14/05/2012 olduğu gözetilmeksizin gerekçeli karar başlığında 2008 olarak yanlış yazılması,  Yasaya aykırı, katılan vekilinin temyiz nedenleri bu itibarla yerinde görülmüş olduğundan hükmün bu sebepten dolayı, 5320 sayılı Kanunun 8/1. maddesi gereğince uygulanması gereken 1412 sayılı CMUK.nun 321. maddesi uyarınca BOZULMASINA, 26/01/2021 tarihinde oy birliği ile karar verildi."
}