{
    "Dairesi": "11.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Adalet Bakanlığı Ceza İşleri Genel Müdürlüğü’nün 12/10/2020 tarih ve 2019/10017 sayılı kanun yararına bozma istemine atfen, Yargıtay Cumhuriyet Başsavcılığınca düzenlenen 26/10/2020 tarih ve KYB-2020/91864 sayılı ihbarname ile;  Sahte evrak kullanmak suçundan sanık ...'ın 765 sayılı Türk Ceza Kanunu'nun 345 ve 80. maddeleri gereğince 1 yıl 2 ay hapis cezası ile cezalandırılmasına, 647 sayılı Cezaların İnfazı Hakkında Kanun'un 6. maddesi gereğince cezasının ertelenmesine dair Tekirdağ Asliye Ceza Mahkemesinin 26/04/2001 tarihli ve 2000/385 esas, 2001/520 sayılı kararının infazını müteakip, sanığın arşiv kaydının silinmesi talebinin kabulü ile anılan kaydın silinmesine ilişkin Tekirdağ 2. Asliye Ceza Mahkemesinin 06/09/2017 tarihli ve 2017/380 değişik iş sayılı kararının \"karar tarihinden önce 11/04/2012 tarihli ve 28261 sayılı Resmî Gazete’de yayımlanarak yürürlüğe giren 6290 sayılı Adlî Sicil Kanunu ile Sporda Şiddet ve Düzensizliğin Önlenmesine Dair Kanunda Değişiklik Yapılması Hakkında Kanun’un 2. maddesi ile değiştirilen, 5352 sayılı Kanun'un 12. maddesinin 1. fıkrası (b) bendi ile arşiv kayıtlarının silinmesi koşullarının yeniden düzenlendiği ve anılan Kanun'un geçici 2. maddesi uyarınca arşiv kayıtlarının silinmesi işleminin 11/04/2012 tarihinden itibaren münhasıran Adlî Sicil ve İstatistik Genel Müdürlüğünce yapılması gerektiği gözetilmeden, yazılı şekilde karar verilmesinde isabet görülmediğinden” bahisle 5271 sayılı Ceza Muhakemesi Kanunu’nun 309. maddesi uyarınca, bozulması istenilmiş olmakla,  Dosya incelendi, gereği görüşüldü:  Hükümlünün arşiv kaydının, 5352 sayılı Adli Sicil Kanunu‘nun 6290 sayılı Kanun ile değişik 12/1-b maddesinde belirtilen şartların gerçekleşmesi durumunda, aynı Kanun‘un geçici 2. maddesi uyarınca Adli Sicil ve İstatistik Genel Müdürlüğü tarafından silinebileceği anlaşılmakla; kanun yararına bozma istemine atfen düzenlenen ihbarnamedeki düşünce yerinde görüldüğünden, Tekirdağ 2. Asliye Ceza Mahkemesinin 06/09/2017 tarih ve 2017/380 Değişik İş sayılı kararının, 5271 sayılı CMK'nin 309. maddesi uyarınca BOZULMASINA, dosyanın mahalline gönderilmek üzere Yargıtay Cumhuriyet Başsavcılığına İADESİNE, 18/01/2021 tarihinde oy birliğiyle karar verildi."
}