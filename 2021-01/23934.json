{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " 6136 sayılı Yasaya aykırılık, kasten yaralama, genel güvenliğin kasten tehlikeye sokulması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Katılan sanık ... müdafii, katılan sanık ...",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  I- Katılan sanık ... hakkında kasten yaralama, genel güvenliğin kasten tehlikeye sokulması ve 6136 sayılı yasaya aykırılık suçlarından kurulan hükümlere yönelik katılan-sanığın temyiz talebinin incelenmesinde;  5271 sayılı CMK.nın 231/12. maddesi uyarınca hükmün açıklanmasının geri bırakılmasına ilişkin kararlar itiraza tabi olup temyiz yasa yoluna başvurulması olanaklı bulunmadığından, katılan-sanığın temyiz isteminin 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 317. maddesi gereğince REDDİNE, mercide yanılma nedeniyle CMK.nın 264. maddesi gözetilerek katılan-sanığın temyiz isteminin itiraz olarak kabulü ile gereğinin mahallinde yerine getirilmesi için dosyanın mahalline iadesine,  II- Katılan sanık ... hakkında kasten yaralama suçundan kurulan hükme yönelik katılan-sanık müdafiin temyiz talebinin incelenmesinde;  Katılan sanık hakkında kasten yaralama suçundan tayin edilen adli para cezasının nevine ve miktarına göre hükmün, 6217 sayılı Yasanın 26. maddesiyle 5320 sayılı Yasaya eklenen geçici ve 2. madde uyarınca kesin nitelikte olup temyizi olanaklı olmadığından, katılan-sanık müdafiin temyiz isteminin 5320 sayılı Yasanın 8/1. maddesi uyarınca uygulanması gereken CMUK.nun 317. maddesi gereğince REDDİNE,  III- Katılan sanık ... hakkında 6136 sayılı yasaya aykırılık suçundan kurulan hükme yönelik katılan-sanık müdafiin temyiz talebinin incelenmesinde;  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin kovuşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre, katılan-sanık müdafiin suçun sübutuna, usul ve yasaya aykırı karar verildiğine yönelik yerinde görülmeyen temyiz itirazlarının reddiyle hükmün ONANMASINA,  IV-Katılan sanık ... hakkında genel güvenliğin kasten tehlikeye sokulması suçundan kurulan hükme yönelik katılan-sanık müdafiin temyiz talebinin incelenmesinde;  a)Tüm dosya kapsamına göre; mağdur ile katılan-sanık ...'ın tartışıp kavga etmeleri sonrasında sanığın ele geçmeyen yasak niteliği haiz silah ile kaçan mağduru korkutmak amacıyla 4 el havaya doğru ateş etmesi şeklindeki eylemin belli kişiye karşı olması hususu göz önüne alındığında, TCK.nun 106/2-a. maddesine uyan silahla tehdit suçunu oluşturduğu gözetilmeden yazılı biçimde genel güvenliğin kasten tehlikeye sokulması suçundan hüküm kurulması,  b)Genel güvenliğin kasten tehlikeye sokulması suçundan hüküm kurulurken 6 numaralı paragrafta katılan-sanık adının \"...\" olarak yazılması,  Yasaya aykırı, katılan-sanık müdafiin temyiz itirazı bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nun 321. ve 326/son maddeleri gereğince BOZULMASINA, 13/01/2021 gününde oybirliğiyle karar verildi."
}