{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " 5809 sayılı Elektronik Haberleşme Kanununa muhalefet suçundan meçhul şüpheli hakkında yapılan soruşturma esnasında, suç yeri itibarıyla dosyanın Bakırköy Cumhuriyet Başsavcılığına gönderilmesine dair Yalova Cumhuriyet Başsavcılığının 18/12/2019 tarihli ve 2019/11031 soruşturma, 2019/1040 sayılı yetkisizlik kararını müteakip, bu kez şüpheliler .... İletişim Yetkilisi ve ... haklarında yapılan soruşturma esnasında, suç yeri bakımından dosyanın Gaziosmanpaşa Cumhuriyet Başsavcılığına gönderilmesine ilişkin Bakırköy Cumhuriyet Başsavcılığınca verilen 07/01/2020 tarihli ve 2019/125483 soruşturma, 2020/340 sayılı yetkisizlik kararı üzerine, Denizli Cumhuriyet Başsavcılığının yetkili savcılık olarak belirlenmesine dair İstanbul Anadolu 14. Ağır Ceza Mahkemesinin 20/01/2020 tarihli ve 2020/32 Değişik iş sayılı Kararının;  Dosya kapsamına göre, müştekinin bilgi ve rızası dışında adına kayıtlı 0 553 588 7283 numaralı cep telefonu hat aboneliği üzerinden düzenlenen kampanyalı satış sözleşmesinin İstanbul ili Sultangazi ilçesinde faaliyet gösteren .... İletişim isimli iş yerinde düzenlenmesi karşısında, suç yerinin Gaziosmanpaşa Cumhuriyet Başsavcılığının yargı çevresinde kaldığı gözetilmeden, yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 01/10/2020 gün ve 94660652-105-77-5403-2020-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  5271 sayılı Ceza Muhakemesi Kanununun 161/7. maddesinin \"Yetkisizlik kararı ile gelen bir soruşturmada Cumhuriyet savcısı, kendisinin de yetkisiz olduğu kanaatine varırsa yetkisizlik kararı verir ve yetkili savcılığın belirlenmesi için soruşturma dosyasını, yargı çevresinde görev yaptığı ağır ceza mahkemesine en yakın ağır ceza mahkemesine gönderir. Mahkemece bu konuda verilen karar kesindir\" şeklinde olduğu, İstanbul Cumhuriyet Başsavcılığının 20/08/2019 tarihli ve 2019/24879 soruşturma, 2019/23485 sayılı yetkisizlik kararı ile dosyanın Yalova Cumhuriyet Başsavcılığına gönderildiği, Yalova Cumhuriyet Başsavcılığının ise 18/12/2019 tarihli ve 2019/11031 soruşturma, 2019/1040 sayılı yetkisizlik kararı ile dosyayı Bakırköy Cumhuriyet Başsavcılığına gönderdiği, bu ikinci yetkisizlik kararından hemen sonra dosyanın Yalova Cumhuriyet Başsavcılığına en yakın ağır ceza mahkemesi olan Bursa Ağır Ceza Mahkemesine gönderilerek yetkili savcılığın belirlenmesi gerektiği halde, açıklanan noksanlığın bozma nedenleri arasında gösterilmediği anlaşıldığından, bu yönden de kanun yararına bozma yoluna gidilip gidilmeyeceği Yüksek Adalet Bakanlığının takdirinde olduğundan, belirtilen husus değerlendirildikten sonra 01/10/2020 tarihli ve 94660652-105-77-5403-2020-Kyb sayılı yazıda belirtilen kanun yararına bozma istemi ile birlikte bir karar verilmesi için Dairemize iade edilmek üzere dosyanın Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}