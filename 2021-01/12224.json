{
    "Dairesi": "3.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1) Sanığın kasten yaralama suçundan mahkumiyetine dair; Haymana Asliye Ceza Mahkemesinin 19/06/2018 gün ve 2014/94 Esas, 2018/76 Karar sayılı kararı  2) İstinaf başvurusunun düzeltilerek esastan reddine dair; Ankara Bölge Adliye Mahkemesi 2. Ceza Dairesinin 10/04/2019 gün ve 2018/2596 Esas, 2019/913 Karar sayılı kararı    Ankara Bölge Adliye Mahkemesi 2. Ceza Dairesinin 10.04.2019 gün ve 2018/2596 Esas, 2019/913 Karar sayılı kararının sanık ve katılan kurum vekili tarafından 5271 sayılı CMK'nin 291. maddesinde belirtilen süre içinde temyiz edildiği anlaşılmıştır.  Dosya incelendi.  Gereği görüşülüp düşünüldü:  Sanık hakkında yaralama suçundan ilk derece mahkemesinin 5237 sayılı TCK’nin 86/1, 87/3, 29, 62, 50/1-a, 52/2. maddeleri gereğince verdiği 1 yıl 5 gün hapis cezasından çevrili 7.400,00 TL adli para cezasına dair mahkumiyet hükmüne yönelik istinaf başvurusunun bölge adliye mahkemesince adli para cezasına çevrilmeye ilişkin kısmın hükümden çıkarılması suretiyle istinaf başvurusunun düzeltilerek esastan reddedildiği, böylece sanığın hapis cezasına mahkum edildiği anlaşılmakla; bu halin temyizen incelenemeyen kararları düzenleyen 5271 sayılı CMK’nin 286/2. maddesindeki istisnai haller arasında belirtilmediğinden hükmün temyizi kabil kararlardan olduğu belirlenerek yapılan incelemede;    Ankara Bölge Adliye Mahkemesi 2. Ceza Dairesinin 10.04.2019 gün ve 2018/2596 Esas, 2019/913 Karar sayılı “istinaf başvurusunun düzeltilerek esastan reddine dair” hükmünün tüm dosya kapsamına göre hukuka uygun olduğu anlaşıldığından; sanık ve katılan kurum vekilinin yerinde görülmeyen temyiz sebeplerinin reddiyle, 5271 sayılı CMK’nin 302/1. maddesi gereğince, isteme uygun olarak TEMYİZ İSTEMLERİNİN ESASTAN REDDİ ile HÜKMÜN ONANMASINA,  Dosyanın, 28.02.2019 tarihinde Resmi Gazete'de yayımlanarak yürürlüğe giren 7165 sayılı Kanun'un 8. maddesi ile değişik 5271 sayılı CMK'nin 304/1. maddesi gereğince “Haymana Asliye Ceza Mahkemesine, kararın bir örneğinin ise Ankara Bölge Adliye Mahkemesi 2. Ceza Dairesine gönderilmek üzere” Yargıtay Cumhuriyet Başsavcılığına TEVDİİNE, 25.01.2021 gününde oy birliğiyle karar verildi."
}