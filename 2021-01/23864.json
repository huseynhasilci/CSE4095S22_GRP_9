{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  Katılanın ... nolu kredi kartı ile 12.10.2012 tarihinde www.hepsiburada.com adlı firmadan, 16.10.2012 tarihinde ... adlı siteden bilgisi dışında alışveriş yaptığı, daha sonra itiraz üzerine alışverişlerin iptal edildiğinden bahisle sanık hakkında açılan davada; sanık suçu kabul etmeyerek, evde bulunan diğer arkadaşı Nur tarafından gerçekleştirildiğini sonradan öğrendiğini, ancak ona ulaşamadığı gibi kimlik ve adres bilgilerini bilmediğini, bilgisayarının devamlı açık olup birçok alışveriş sitelerine üyeliği olup uygulamaların da açık olmasından istifade ederek bu şahsın kendi üyeliğini kullanarak alışveriş etmiş olabileceğini ve 16.07.2014 tarihli celsede katılanın zararını karşıladığını savunması, katılanın 26.06.2013 tarihli şikayetinde kız arkadaşının ev arkadaşı olan sanığın, ortada bıraktığı kartını kullanarak alışverişler yaptığını daha sonra öğrenip itiraz ettiğini beyan etmesi ve 17.12.2015 tarihli dilekçeyle zararını sanığın karşıladığını belirtmesi, gerek soruşturma gerekse kovuşturma aşamalarında alışverişlerden sadece D-Market ile ilgili işlem hakkında istenen ve gelen belgelerin incelenmesinde alışverişin sanığın üyelik adıyla katılanın kredi kartıyla 12.10.2012 tarihinde yapıldığı, aynı gün iptal edildiği bu nedenle para çıkışının ve teslimin gerçekleşmediği anlaşılmakla birlikte IP adresinin ve teslimat yapılacak kişinin telefon numarasının kime ait olduğunun tespit edilmediği gibi işlemin 3D güvenlik kodla yapılıp yapılmadığının, yapılmışsa onay kodu gönderilen cep telefon numarasının ve iptalin ne şekilde gerçekleştiğinin kesin olarak belirlenmediği,iddianamede yer alan diğer alışverişin ise 16.10.2012 tarihinde ... adlı siteden yapılıp son ödeme tarihi 17.06.2013 olan 5. taksitte dahil katılanın banka ekstrelerinde gözüktüğü ancak bu siteden yapılan alışverişle ilgili gerek IP gerekse alınan mal veya hizmetin ödeme, onay ve teslim şekli hakkında araştırma yapılmadığı anlaşılmaktadır.  Yukarıda belirtilen eksik hususlar yerine getirilip tüm deliller yeniden değerlendirilip sübutu halinde zincirleme suç ile etkin pişmanlık hükümlerinin uygulanıp uygulanmayacağı da karar yerinde tartışılması gerekirken eksik incelemeye dayanarak yazılı şekilde yetersiz gerekçeyle hüküm kurulması,  Yasaya aykırı, sanık müdafinin temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. ve 326. maddeleri gereğince BOZULMASINA, 13.01.2021 gününde oybirliğiyle karar verildi."
}