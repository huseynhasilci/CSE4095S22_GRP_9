{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "05",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Hüküm kurulmadı    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Sanıklar hakkında basit kasten yaralama ve kişiyi hürriyetinden yoksun kılma suçlarından cezalandırılmaları istemiyle kamu davası açıldığı, mahkeme tarafından sanıkların eylemlerinin bir bütün halinde basit kasten yaralama suçunu oluşturduğu kabul edilerek basit kasten yaralama suçundan mahkumiyet hükümleri verildiği, o yer Cumhuriyet savcısının temyiz dilekçesinin içeriğine göre; sanıklar hakkında basit kasten yaralama suçundan kurulan hükümlere yönelik temyiz talebinde bulunulmadığı, sanıklar hakkında kişiyi hürriyetinden yoksun kılma suçundan hüküm kurulmamasına dair temyiz talebinde bulunulduğu anlaşılmakla; ayrıntıları Yargıtay Ceza Genel Kurulunun 08.12.2015 tarih ve 2015/1-640 Esas - 2015/496 sayılı kararında belirtildiği üzere; sanık hakkında iddianameyle dava açıldıktan sonra karar verilmemesi durumunda, ortada temyize konu olabilecek bir hüküm bulunmadığından, bu eksikliğin bozmaya konu edilmesi mümkün olmayıp, karara bağlanmayan iddialar ile ilgili zamanaşımı süresi içerisinde mahallinde her zaman hüküm kurulması mümkün görüldüğünden, dosyanın temyizen incelenmeksizin mahalline iadesi için Yargıtay Cumhuriyet Başsavcılığına TEVDİİNE, 05.01.2021 gününde oy birliğiyle karar verildi."
}