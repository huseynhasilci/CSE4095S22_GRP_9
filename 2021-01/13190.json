{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : İZMİR Bölge Adliye Mahkemesi 17. Ceza Dairesi   Hüküm : 1- Mahkûmiyet; Nazilli Ağır Ceza Mahkemesinin 06/03/2018 tarihli, 2017/359 esas ve 2018/52 sayılı kararı  2- Mahkûmiyet (İlk derece mahkemesi hükmü kaldırılarak); İzmir Bölge Adliye Mahkemesi 17. Ceza Dairesinin 24/04/2019 tarihli, 2018/1494 esas ve 2019/831 sayılı kararı    Bölge Adliye Mahkemesince verilen hüküm temyiz edenin sıfatı, başvurusunun süresi, kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ :  5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınarak, sanık müdafiinin temyiz dilekçesinde temyiz sebeplerini göstermediği ve temyiz sebeplerini içeren dilekçesini CMK'nın 295. maddesinde belirtilen 7 günlük süreden sonra verdiği anlaşılmakla, sanığın temyiz dilekçesinde belirttiği temyiz sebeplerinin hükmün hukuki yönüne ilişkin olduğu değerlendirilerek, anılan sebeplere bağlı olarak yapılan incelemede,  Hükme esas alınan iletişim tespit çözüm tutanakları ve 20.10.2017 tarihinde sanıktan ele geçirilen maddelere ilişkin Adli Tıp Kurumu veya Kriminal Polis Laboratuvarından alınmış bir ekspertiz raporunun dosyada bulunmadığı anlaşılmakla; iletişim tespit çözüm tutanaklarının ve bu maddelerin \"uyuşturucu madde niteliğini taşıyıp taşımadığına\" ilişkin analiz raporunun aslı yada onaylı suretlerinin dosya arasına konulması; ele geçirilen maddeye ilişkin analiz raporu yok ise, maddelerin adli emanetten temini ile \"uyuşturucu madde niteliğini taşıyıp taşımadığına\" ilişkin uzmanlık raporu aldırılarak, sanığa okunup diyeceklerinin sorulması ve sonucuna göre sanığın hukuki durumunun belirlenmesi gerekirken eksik araştırma ile hüküm kurulması,  Yasaya aykırı, sanığın temyiz itirazları bu nedenlerle yerinde olup, İzmir Bölge Adliye Mahkemesi 17. Ceza Dairesinin, 24/04/2019 tarih 2018/1494 esas ve 2019/831 sayılı kararı hukuka aykırı bulunduğundan, 5271 sayılı CMK'nın 302/2. maddesi uyarınca, diğer yönleri incelenmeksizin hükmün BOZULMASINA, 28/02/2019 tarihli Resmi Gazete'de yayımlanarak yürürlüğe giren 7165 sayılı Kanunun 8. maddesi ile değişik 5271 sayılı CMK'nın 304/1. maddesi uyarınca dosyanın Nazilli Ağır Ceza Mahkemesine, kararın bir örneğinin İzmir Bölge Adliye Mahkemesi 17. Ceza Dairesine gönderilmesine, 25/01/2021 tarihinde oy birliği ile karar verildi."
}