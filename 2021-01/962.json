{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının zararına dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : 1- Nitelikli dolandırıcılık suçu yönünden; TCK.’nın 158/1- e-son, 43/1, 62, 52/2-4, 53 maddeleri gereğince mahkumiyet  2- Resmi belgede sahtecilik suçu yönünden; TCK.’nın 204/1, 43/1, 62, 53 maddeleri gereğince mahkumiyet    Nitelikli dolandırıcılık ve resmi belgede sahtecilik suçlarından sanığın mahkumiyetine ilişkin hükümler sanık tarafından temyiz edilmekle, dosya incelenerek gereği düşünüldü;  Sanık ...'ın Yozgat İl Sağlık Müdürlüğü'nde görev yaptığı, temyiz dışı sanık ... ile kahve ortamında tanıştıkları, daha sonra sanık ...’ın Sağlık İl Müdürlüğü'nde çalışıyor olması nedeniyle temyiz dışı sanık ...'a ait telefonla Yozgat Devlet Hastanesini arayarak reçete düzenlenmesinde gerekli bazı hasta bilgilerini aldığı, daha sonra bu bilgileri kullanarak gerçeğe aykırı reçete düzenlediği daha sonra hazırladıkları reçete ve raporlarla birlikte Yozgat İl Merkezinde ve ilçelerde faaliyet gösteren eczanelere giderek özellikle Stablon 12.5 mg. isimli ilaçtan ve bunun dışında başka ilaçlardan bol miktarda aldıkları, daha sonra bu ilaçları çarşı pazarda sattıkları iddia edilen olayda;  1- Resmi belgede sahtecilik suçundan sanık ... hakkında kurulan mahkumiyet hükmüne yönelik temyiz itirazlarının incelenmesinde;  TCK’nın 204/1. maddesinde yer alan resmi belgede sahtecilik suçu için öngörülen cezanın miktarına göre, aynı kanunun 66/1-e ve 67/4. maddelerinde öngörülen 12 yıllık olağanüstü dava zamanaşımı süresinin, suç tarihinden temyiz inceleme gününe kadar dolduğu anlaşıldığından; 5320 sayılı Kanun’un 8/1. maddesine istinaden uygulanması gereken 1412 sayılı CMUK’un 321. maddesi uyarınca hükümlerin BOZULMASINA, ancak bu husus yeniden yargılama yapılmasını gerektirmediğinden aynı kanunun 322. maddesinin verdiği yetkiye dayanılarak 5271 sayılı CMK’nın 223/8. maddesi gereğince sanık hakkında açılan kamu davalarının zamanaşımı nedeniyle DÜŞMESİNE,  2- Nitelikli dolandırıcılık suçundan sanık ... hakkında kurulan mahkumiyet hükmüne yönelik temyiz itirazlarının incelenmesinde;  Sanık savunmaları, katılan vekili ve tanık beyanları, bilirkişi ve müfettiş raporları ile tüm dosya kapsamından, sanığın mahkumiyetine ilişkin mahkemenin kabulünde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; katılan vekilinin yerinde görülmeyen temyiz itirazlarının reddiyle, hükmün ONANMASINA, 18/01/2021 tarihinde oybirliğiyle karar verildi."
}