{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, konut dokunulmazlığının ihlali",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Mahkemece, suça sürüklenen çocuk ...'nın yokluğunda verilen kararın savunmasında bildirmiş olduğu ve bilinen son adresi olan “...” adresine tebliğe çıkartıldığı ve bu gerekçeli karar tebliğine ilişkin tebligatın \"muhatabın adreste tanınmadığı\" gerekçesiyle 22.06.2009 tarihinde iade edilmesi üzerine, bu kez “...” adresine tebliğe çıkartıldığı, bu tebligatın da \"muhatabın adresi terk ettiği\" gerekçesiyle 05.08.2009 tarihinde iade edilmesinden sonra gerekçeli kararın “...” adresine 7201 sayılı Tebligat Kanunu'nun 35/2. maddesine göre 29.09.2009 tarihinde tebliğ edildiği; ancak daha önce aynı adrese usulüne uygun olarak yapılmış bir tebligatın olmaması ve 29.09.2009 tarihinde suça sürüklenen çocuğun cezaevinde olması nedeniyle yapılan tebliğ işleminin geçersiz olduğu anlaşıldığından; suça sürüklenen çocuğun öğrenme üzerine 09.07.2019 tarihli dilekçe ile yapmış olduğu temyiz isteminin süresinde olduğu belirlenerek yapılan incelemede;  Suç tarihinde 15-18 yaş grubunda olduğu anlaşılan suça sürüklenen çocuğun müştekinin ikametine 11/08/2005 günü saat 19.30 ile 12/08/2005 günü saat 12.30 arasında tespit edilemeyen zamanda hırsızlık amaçlı girmesi; ancak evden bir şey alamaması sebebi ile eylemin teşebbüs aşamasında kalması şeklindeki eylemine uyan ve 5237 sayılı TCK'nın 142/1-b, 116/1 ve 31/3. maddelerinde tanımlanan hırsızlık ve konut dokunulmazlığının ihlali suçları için öngörülen cezanın türü ve üst sınırına göre, aynı Kanun'un 66/1-e, 66/2 maddelerinde öngörülen 5 yıl 4 aylık zamanaşımının karar tarihinden inceleme tarihine kadar geçmiş olması;  Bozmayı gerektirmiş, suça sürüklenen çocuğun temyiz itirazları bu bakımdan yerinde görülmüş olduğundan, hükmün açıklanan nedenle BOZULMASINA, bozma nedeni yeniden yargılama yapılmasını gerektirmediğinden, 5320 sayılı Kanun'un 8. maddesi uyarınca halen yürürlükte bulunan, 1412 sayılı CMUK'nın 322. maddesinin verdiği yetkiye dayanılarak, suça sürüklenen çocuk hakkında hırsızlık ve konut dokunulmazlığının ihlali suçlarından açılan kamu davasının, 5271 sayılı CMK'nın 223/8. maddesi gereğince zamanaşımı nedeniyle DÜŞÜRÜLMESİNE, 21/01/2021 tarihinde oy birliğiyle karar verildi."
}