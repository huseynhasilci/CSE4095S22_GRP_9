{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi uyarınca beraat    Dolandırıcılık suçundan sanığın beraatine ilişkin hüküm katılan vekili tarafından temyiz edilmekle, dosya incelenerek gereği düşünüldü;  Suç tarihinde .... isimli haberleşme şirketinde satış elemanı olarak çalışan sanığın, katılanın iş yerine gelerek ona Turkcell şirketine ait kampanyalardan bahsedip kampanyaya katılma karşılığı cep telefonu teslim edeceğini bildirerek katılanın rıza göstermesini sağlayıp kampanyaya dahil ettiği, aradan bir süre geçtikten sonra kampanya taahhüdü nedeniyle ona cep telefonunu getirerek teslim ettiği, katılana sanık tarafından kampanya taahhüdü gereği teslim edilen cep telefonu, katılan tarafından işletime açılmak için yetkili bayiye götürüldüğünde, yetkili bayi tarafından kampanyadaki taahhüt edilen makinanın bu makina ile eş değer olmadığını, katılana bildirmeleri üzerine katılanın bu kez sanığı arayarak kendisine düşük nitelikli telefon teslim ettiği ve geri almasını söylediği, sanığın katılanın talebi üzerine teslim ettiği telefonu geri aldığı ve bir süre sonra başka bir şahsa devrini yaparak menfaat temin ettiği, katılana da ödediği meblağı iade etmediği gibi zararını da karşılamadığı, bu suretle sanığın dolandırıcılık suçunu işlediğinin iddia edildiği olayda; sanık savunması, katılan beyanı, tanık beyanları ve tüm dosya kapsamına göre, sanığın atılı suçu işlediğinin sabit olmadığı gerekçesine dayanan, sanığın beraatine ilişkin mahkemenin kabulünde bir isabetsizlik görülmemiştir.  Yapılan yargılamaya, toplanan delillere, mahkemenin soruşturma sonunda oluşan inanç ve takdirine, hükmün gerekçesine göre katılan vekilinin yerinde görülmeyen temyiz itirazlarının reddiyle usul ve kanuna uygun olan hükmün ONANMASINA, 13/01/2021 tarihinde oybirliğiyle karar verildi."
}