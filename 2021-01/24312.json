{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK.'nın 157/1, 62, 52, 53. maddeleri gereğince mahkumiyet    Dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü:  Katılanların, ...’ün maliki olduğu kahvehaneyi kiracı olarak işlettikleri, ...’ün bahse konu kahvehaneyi satmak istediğini sanığa söylediği, sanığın da kahvehaneyi 1 hafta içerisinde satabileceği teklifi üzerine, sanığı satış yetkisinin içerir şekilde vekil tayin ettiği, sanığın kendisine verilen vekaletnameyi katılanlara gösterip güvenlerini kazandıktan sonra kahvehanenin satışını taahhüt ederek 21.000,00 TL satış bedeli aldığı ve ortadan kaybolduğu, bu esnada alışverişten haberi olmayan malikin, kahvehaneyi başka bir kişiye sattığı ve sanığı azlettiği, katılanların üç ay sonra sanık ile karşılaştıklarında taşınmazın tapuda devrini istedikleri, sanıkla birlikte tapuya gittiklerinde taşınmazın başkasına devredildiğini öğrendikleri, bu suretle sanığın üzerine atılı suçu işlediğinin iddia edildiği somut olayda; sanığın tevil yollu ikrarı, katılan beyanları, tanık anlatımları, tarafların uzlaşamadıklarına dair uzlaştırma raporu ve dosya kapsamına göre sanığın üzerine atılı suçu işlediğinin sabit olduğu gerekçesine dayanan mahkemenin kabulünde isabetsizlik görülmemiştir.  Sanık hakkında, hükmolunan adli para cezalarının ödenmemesi halinde 5237 sayılı TCK'nın 52/4. maddesi gereğince infazda yetkiyi kısıtlayacak şekilde \"ödenmeyen adli para cezasının hapse çevrileceği\" şeklinde karar verilmiş ise de, bu husus 5275 sayılı Kanunun 106/3. maddesi gereğince infaz aşamasında resen gözetileceğinden bozma nedeni yapılmamış ve tebliğnamenin bu yöndeki düzelterek onama düşüncesine iştirak edilmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin kararın usul ve yasaya aykırı olduğuna ilişkin temyiz itirazlarının reddiyle, hükmün ONANMASINA, 13/01/2021 tarihinde oybirliğiyle karar verildi."
}