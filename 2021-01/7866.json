{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli hırsızlık, konut dokunulmazlığını ihlal, başkasına ait kimlik veya kimlik bilgilerini kullanmak",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  5237 sayılı TCK’nın 66/5. madde ve fıkrasındaki “Aynı fiilden dolayı tekrar yargılamayı gerektiren hallerde, mahkemece bu husustaki talebin kabul edildiği tarihten itibaren fiile ilişkin zamanaşımı süresi yeni baştan işlemeye başlar.” hükmü gereğince sanık ... hakkında mağdur ...’e karşı nitelikli hırsızlık ve konut dokunulmazlığını ihlal; mağdur ...’ya karşı hırsızlık suçlarına yönelik dava zamanaşımı süresinin yargılamanın yenilenmesi talebinin kabul tarihi olan 04.05.2015 tarihinde; Aynı Kanunun 267/8. madde ve fıkrasındaki “İftira suçundan dolayı dava zamanaşımı, mağdurun fiili işlemediğinin sabit olduğu tarihten başlar.” hükmü gereğince sanık ... hakkında başkasına ait kimlik bilgilerini kullanmak suçuna yönelik dava zamanaşımı süresinin ise, asıl fail tarafından haksız olarak kimlik bilgileri kullanılan mağdur ...’un “atılı suçu işlemediğine” dair beraat hükmünün kesinleştiği tarih olan 23.03.2016 tarihinde; başlayacağı, bu sebeplerle sanık ... hakkında mağdur ...’e karşı nitelikli hırsızlık ve konut dokunulmazlığını ihlal; mağdur ...’ya karşı hırsızlık ve başkasına ait kimlik bilgilerini kullanma suçlarının zamanaşımına uğramadığı dikkate alınarak yapılan incelemede:  15.04.2020 gün ve 13100 sayılı Resmî Gazete’de yayımlanarak aynı gün yürürlüğe giren 7242 sayılı Kanun’un 10. maddesi ile 5237 sayılı TCK’nin 53. maddesinde yapılan değişikliğin, infaz aşamasında gözetilmesi olanaklı görülmüştür.  Dosya ve duruşma tutanakları içeriğine, toplanıp karar yerinde incelenerek tartışılan elverişli kanıtlara, gerekçeye ve Hakimler Kurulunun takdirine göre, sanık ... müdafiinin temyiz itirazları yerinde görülmemiş olduğundan reddiyle, usul ve kanuna uygun bulunan hükmün isteme aykırı olarak ONANMASINA, 20/01/2021 tarihinde oy birliğiyle karar verildi."
}