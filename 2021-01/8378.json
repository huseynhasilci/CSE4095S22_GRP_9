{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Mühürde sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Gereği görüşülüp düşünüldü:  1- 7201 sayılı Tebligat Kanunu'nun 19 ve Tebligat Kanunun Uygulanmasına Dair Yönetmeliğin 28. maddeleri uyarınca, tutuklu ve hükümlülere ait cezaevi adresine çıkarılan tebligatın bizzat kendilerine yapılması gerektiği, bu tebligatın yapılmasını cezaevi veya müessese müdürünün, bunlar yoksa idare eden memurun temin etmesi gerektiğinden, sanığın yokluğunda verilen hükmün açıklanmasının geri bırakılmasına ilişkin kararın tebliğ tarihinde cezaevinde bulunan sanığa bizzat tebliğ edilmesi yerine infaz koruma memuruna tebliğ edilmiş olması nedeniyle usulüne uygun olarak tebliğ işlemi yapılmadığının anlaşılması karşısında hükmün açıklanmasının geri bırakılmasına dair 08.12.2009 günlü karar kesinleşmediği bu nedenle de denetim süresinin başlamayacağı gözetilmeden yazılı şekilde hükmün açıklanmasına karar verilmesi,  2-Kabule göre de;  a- Gerekçeli karar başlığında suç adının ‘‘mühürde sahtecilik’’ yerine ‘‘resmi belgede sahtecilik’’ olarak yazılması,  b- 5237 sayılı TCK.nun 43. maddesinin uygulanabilmesi için aynı suçun, bir suç işleme kararının icrası kapsamında değişik zamanlarda işlenmesi gerektiği cihetle; sanığın evinde yapılan aramada ele geçirilen mühürleri değişik tarihlerde sahte olarak ürettiğine dair şüpheden uzak kesin delil bulunmadığı gözetilmeden, yazılı şekilde TCK.nun 43. maddesi uyarınca zincirleme suç hükümlerinin uygulanması,  c- Suça konu mühürlerin sahteliği ve iğfal kabiliyetine sahip olup olmadığı ile ilgili olarak mühürleri üreten T.C. Başbakanlık Hazine Müsteşarlığı Darphane ve Damga Matbaası Genel Müdürlüğü’nden rapor alınıp sonucuna göre aldatma kabiliyetine haiz olup olmadıkları, mahkemece tespit edilip, sanığın hukuki durumunun tayin ve takdiri gerekirken eksik araştırma ile yazılı şekilde hüküm kurulması,  ./..    S/2      d- Adli emanette kayıtlı sahte mühürlerin dosyada delil olarak saklanması gerektiği gözetilmeden müsaderesine karar verilmesi,  Yasaya aykırı, sanığın temyiz itirazı bu itibarla yerinde görülmüş olduğundan hükmün bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK'nın 321. maddesi gereğince BOZULMASINA, 20.01.2021 gününde oybirliğiyle karar verildi."
}