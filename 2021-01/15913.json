{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık, özel belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 207, 43, 62, 52, 53, 58 maddeleri uyarınca mahkumiyet    Dolandırıcılık ve özel belgede sahtecilik suçlarından sanığın mahkumiyetine ilişkin hükümler, sanık tarafından temyiz edilmekle dosya incelenerek gereği düşünüldü:  Katılanın Mersin Otogarı’nda Lüks Mersin isimli firmada Umut ismiyle bildiği sanık ... Harnupdali ile birlikte çalıştığı, sanığın katılana iş bulma vaadiyle aldığı kimliği ile katılan adına 0 541 761 00 30 ve 0 541 401 00 12 numaralı hatları çıkartıp kullandığı, bu hatlardan 0 541 761 00 30 numaralı hat için 108 TL, 0 541 401 00 12 numaralı hat içinde 112,80 TL kullanım nedeniyle katılanın borçlu olmasına neden olduğu, bu suretle sanığın üzerine atılı dolandırıcılık ve özel belgede sahtecilik suçlarını işlediğinin iddia edildiği olayda; bahse konu hat alınırken katılana ait nüfus idaresinin maddi varlığı olan nüfus cüzdanının kullanılmış olması karşısında, eylemin 5237 sayılı TCK'nın 158/1-d maddesinde öngörülen nitelikli dolandırıcılık ve 5809 sayılı Elektronik Haberleşme Kanununun 56/2 delaletiyle 63/10 2. cümleye muhalefet suçunu oluşturup oluşturmayacağına ilişkin delillerin takdirinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerekirken, yargılamaya devamla yazılı şekilde hükümler kurulması,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca sair hususlar incelenmeksizin BOZULMASINA, aynı kanunun 326/son maddesi uyarınca ceza miktarı yönünden kazanılmış hakkın saklı tutulmasına, 26/01/2021 tarihinde oybirliğiyle karar verildi."
}