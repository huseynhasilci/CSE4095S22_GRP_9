{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Sanığın nitelikli dolandırıcılık ve resmi belgede sahtecilik suçlarından beraatına ilişkin hükümler, katılan vekili tarafından temyiz edilmekle, dosya incelenerek gereği düşünüldü;  Sanığın, katılan şirkete ait, Garanti Bankası.... şubesinden verilme 30.06.2011 keşide tarihli, 5.000 TL bedelli, 002441 seri numaralı çeki sahte olarak düzenleyip çek fotokopisini.... Finans Faktoring Hizmetleri A.Ş’ye faksladığı, faktoring şirketinin çeki sahteliği nedeniyle işleme koymadığı, sanığın bu şekilde atılı suçu işlediği iddia edilen olayda;  Suça konu çek aslının ele geçirilemediği ve iğfal kabiliyetine ilişkin inceleme yapılamadığı, ayrıca sanığın atılı suçlamayı kabul etmeyerek suça konu çekle bir ilgisi olmadığına yönelik savunmasının aksine mahkumiyetine yeterli her türlü şüpheden uzak, kesin ve inandırıcı delil elde edilemediği gerekçesiyle verilen beraat hükümlerinde bir isabetsizlik görülmemiştir.  Bozmaya uyularak yapılan yargılama sonunda, sanığın atılı suçları işlediğinin sabit olmadığı gerekçe gösterilerek mahkemece kabul ve takdir kılınmış olduğundan, katılan vekilinin atılı suçların sübut bulduğuna ilişkin temyiz itirazlarının reddiyle, hükümlerin ONANMASINA, 13/01/2021 tarihinde oy birliğiyle karar verildi."
}