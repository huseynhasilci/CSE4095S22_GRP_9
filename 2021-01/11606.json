{
    "Dairesi": "5.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " İhaleye fesat karıştırma, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat (sanıklar Lokman, Abdulmenaf ve Ekrem hakkında ihaleye fesat karıştırma ve resmi belgede sahtecilik suçlarından), mahkumiyet (sanık ... hakkında ihaleye fesat karıştırma suçundan), hükmün açıklanmasının geri bırakılması (sanık ... hakkında resmi belgede sahtecilik suçundan)      Mahalli mahkemece verilen hükümler temyiz edilmekle dosya incelendi;  Sanıklar ..., ... ve ... hakkında resmi belgede sahtecilik suçundan açılan kamu davasında, katılan sıfatını alabilecek surette doğrudan zarar görmesi söz konusu olmayan, bu nedenle söz konusu suçtan kurulan hükümleri temyiz etme hakkı bulunmadığı anlaşılan Sağlık Bakanlığının vekili aracılığı ile yapmış olduğu temyiz isteminin 5320 sayılı Yasanın 8/1. maddesi de gözetilerek 1412 sayılı CMUK'nın 317. maddesi uyarınca REDDİNE, sanık ... hakkında sahtecilik suçundan verilen hükmün açıklanmasının geri bırakılması kararına yönelik vaki itirazların Siirt Ağır Ceza Mahkemesinin 15/12/2015 tarihli ve 2015/941 Değişik iş sayılı Kararı ile reddedildiği nazara alınarak incelemenin tüm sanıklar hakkında ihaleye fesat karıştırma suçundan verilen beraat ve mahkumiyet hükümlerine yönelik suçtan zarar gören ... vekilinin ve müdafin sanık ... hakkındaki mahkumiyet hükmüne ilişkin temyiz itirazlarıyla sınırlı olarak yapılmasına karar verildikten sonra gereği düşünüldü:  Sanıklar hakkında ihaleye fesat karıştırma suçundan kamu davası açıldığı, Sağlık Bakanlığının bu suçun zarar göreni olduğu ve kamu davasına katılma hakkı bulunduğu, bu sıfatının gereği olarak CMK'nın 233 ve 234. maddeleri gereğince kovuşturma evresinde sahip olduğu davaya katılma ve diğer haklarını kullanabilmesi için dava ve duruşmalardan haberdar edilmesi gerektiği halde, usulen dava ve duruşmalar bildirilmeden, davaya katılma ve Ceza Muhakemesi Kanununun mağdur ve katılanlar için öngördüğü haklardan yararlanma olanağı sağlanmadan yargılamaya devam edilerek yazılı şekilde hükümler kurulması,  Kanuna aykırı, sanık ... müdafi ile suçtan zarar gören vekilinin temyiz itirazları bu itibarla yerinde görülmüş olduğundan sair yönleri incelenmeyen hükümlerin 5320 sayılı Yasanın 8/1. maddesi de gözetilerek CMUK'nın 321. maddesi uyarınca BOZULMASINA 12/01/2021 tarihinde oy birliğiyle karar verildi."
}