{
    "Dairesi": "4.Ceza Dairesi",
    "Mahkemesi": "",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (5237 S. K. m. 52, 62, 125, 131)  Hakaret suçundan sanıklar ... ve ...'ın, 5237 sayılı Türk Ceza Kanunu'nun 125/2 delaletiyle 125/1, 62 ve 52. maddeleri gereğince 1.800,00 Türk lirası adli para cezaları ile cezalandırılmalarına dair Gümüşhane Asliye Ceza Mahkemesinin 05/11/2019 tarihli ve 2018/435 esas, 2019/575 sayılı kararını kapsayan dosya incelendi.  İstem yazısında;  “Dosya kapsamına göre, sanıklar hakkında hakaret suçundan hüküm kurulurken temel cezanın 5237 sayılı Kanun'un 125/1. maddesi uyarınca 120 gün adli para cezası olarak belirlenmesini müteakip, anılan Kanun'un 62. maddesi gereğince 1/6 oranında indirim uygulanırken hesap hatası yapılarak 100 gün adli para cezası yerine 90 gün adli para cezasına karar verilmesi üzerine, günlüğü 20,00 Türk lirasından paraya çevrilmek suretiyle sanıkların sonuç olarak 2.000,00 Türk lirası yerine, 1.800,00 Türk lirası adli para cezası ile cezalandırılmalarına karar verilerek eksik ceza tayin edildiği gözetilmeksizin, yazılı şekilde karar verilmesinde isabet görülmemiştir.\" denilmektedir.  Hukuksal Değerlendirme:  Uyuşmazlık konusunda bir karar vermeden önce, kanun yararına bozma istemine konu edilen hükümde belirlenen yeni bir hukuka aykırılık durumunun incelenmesi gerekmektedir.  TCK'nın 125. maddesinde \"(1) Bir kimseye onur, şeref ve saygınlığını rencide edebilecek nitelikte somut bir fiil veya olgu isnat eden ... veya sövmek suretiyle bir kimsenin onur, şeref ve saygınlığına saldıran kişi, üç aydan iki yıla kadar hapis veya adlî para cezası ile cezalandırılır. Mağdurun gıyabında hakaretin cezalandırılabilmesi için fiilin en az üç kişiyle ihtilât ederek işlenmesi gerekir.  (2) Fiilin, mağduru muhatap alan sesli, yazılı veya görüntülü bir iletiyle işlenmesi hâlinde, yukarıdaki fıkrada belirtilen cezaya hükmolunur.  (3) Hakaret suçunun;  a) Kamu görevlisine karşı görevinden dolayı,  b) Dinî, siyasî, sosyal, felsefi inanç, düşünce ve kanaatlerini açıklamasından, değiştirmesinden, yaymaya çalışmasından, mensup olduğu dinin emir ve yasaklarına uygun davranmasından dolayı,  c) Kişinin mensup bulunduğu dine göre kutsal sayılan değerlerden bahisle, işlenmesi hâlinde, cezanın alt sınırı bir yıldan az olamaz.\" şeklinde hükümlere yer verilmiştir.  5237 sayılı TCK'nın 131/1. maddesinde, “kamu görevlisine karşı görevinden dolayı işlenen hariç; hakaret suçunun soruşturulması ve kovuşturulması, mağdurun şikâyetine bağlıdır.\" hükmüne yer verildiği,  Aynı Kanun'un 73. maddesinin 4. fıkrasında ise, “kovuşturma yapılabilmesi şikayete bağlı suçlarda kanunda aksi yazılı olmadıkça suçtan zarar gören kişinin vazgeçmesi davayı düşürür.\" hükümleri düzenlenmiştir.  5271 sayılı CMK'nın 223. maddesinin 8. fıkrasında da, “Türk Ceza Kanununda öngörülen düşme sebeplerinin varlığı yada soruşturma yada kovuşturma şartının gerçekleşmeyeceğinin anlaşılması hallerinde, davanın düşmesine karar verilir.\" hükmü yer almaktadır.  İnceleme konusu somut olayda;  Sanıkların, olay tarihinde Gümüşhane Belediye Başkanı olarak görev yapmakta olan katılana yönelik gerçekleştirdikleri iddia ve kabul edilen hakaret eylemlerinin, katılan belediye başkanına yönelik görevinden dolayı gerçekleştirilmesi nedeniyle sanıklar hakkında 5237 sayılı Türk Ceza Kanunu'nun 125/3-a maddesi gereğince ceza tayin edilmesi gerektiği gözetilmeden anılan Kanun'un 125/1. maddesi uyarınca uygulama yapılarak eksik ceza tayin edilmesi hukuka aykırıdır.  Kabule göre de;  Mağdur ..... vekilinin 26/12/2018 tarihli dilekçe ile sanıklar hakkındaki şikayetinden vazgeçtiği, sanıklara şikayetten vazgeçmeyi kabul edip etmedikleri sorularak sonucuna göre hakaret suçundan açılan kamu davalarının düşmesine karar verilip verilmeyeceğinin değerlendirilmesi yerine şikayetten vazgeçme beyanı dikkate alınmadan kurulan mahkumiyet hükümleri hukuka aykırıdır.  Sonuç ve Karar:  Yukarıda açıklanan nedenlerle;  1) Kanun yararına bozma isteği hakkında bu aşamada bir KARAR VERMEYE YER OLMADIĞINA,  2) Hükümde saptanan yeni hukuka aykırılıklar açısından, kanun yararına bozma yoluna başvurulup başvurulmayacağının takdiri için, dosyanın Adalet Bakanlığı'na gönderilmek üzere Yargıtay Cumhuriyet Başsavcılığı'na TEVDİİNE, bu hususun değerlendirilmesinden sonra, diğer kanun yararına bozma isteminin incelenmesine, 12/01/2021 tarihinde oybirliği ile karar verildi. (¤¤)  "
}