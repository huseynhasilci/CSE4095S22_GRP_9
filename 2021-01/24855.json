{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik, kamu kurum ve kuruluşlarının zararına dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 204/1, 62, 53. TCK'nın 158/1-e-son, 43, 168/1, 62, 52, 53. maddeleri uyarınca mahkumiyet    Resmi belgede sahtecilik ve kamu kurum ve kuruluşlarının zararına dolandırıcılık suçlarından yapılan yargılama sonucunda, sanığın 5237 sayılı TCK’nın 204/1, 62, 53. ve TCK'nın 38, 158/1-e-son, 43, 168/1, 52, 53. maddeleri uyarınca mahkumiyetine ve hükümlerin açıklanmasının geri bırakılmasına, aynı maddenin 8. fıkrası uyarınca denetim süresine tabi tutulmasına dair Balıkesir 2. Ağır Ceza Mahkemesi’nin 13/12/2012 tarih, 2010/275 Esas, 2012/246 Karar sayılı kararının 25/01/2013 tarihinde kesinleştiği, denetim süresi içinde, 17/04/2015 tarihinde yeniden işlediği silahla kasten yaralama suçundan dolayı sanığın 24/11/2015 tarihinde kesin olarak mahkumiyetine karar verildiği ve yapılan ihbar üzerine CMK'nın 231/11 maddesi gereğince hükmün açıklanmasına ve sanığın atılı suçlardan mahkumiyetine ilişkin hükümler sanık ve O yer Cumhuriyet savcısı tarafından temyiz edilmekle dosya incelenerek gereği düşünüldü:  Sanığın hükümden sonra 15/11/2018 tarihinde öldüğünün UYAP sistemi aracılığıyla Mernis'ten temin edilen nüfus kaydından anlaşılması karşısında, hakkında açılan kamu davalarının 5237 sayılı TCK'nın 64/1. maddesi uyarınca düşürülmesine karar verilip verilmeyeceğinin mahkemesince değerlendirilmesinde zorunluluk bulunması,  Bozmayı gerektirmiş, sanığın ve O yer Cumhuriyet savcısı'nın temyiz itirazları bu itibarla yerinde görülmüş olduğundan, sair yönleri incelenmeyen hükümlerin bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, 06 /01/2021 tarihinde oybirliğiyle karar verildi."
}