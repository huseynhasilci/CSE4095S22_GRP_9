{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nun 223/2-a maddesi gereğince beraat    Dolandırıcılık suçundan sanığın mahkumiyetine ilişkin hüküm katılan tarafından temyiz edilmekle, dosya incelenerek gereği düşünüldü;  Sanığın ve katılanın cezaevinde tanışıp arkadaş oldukları, inşaat malzemesi alım satımına ilişkin aralarında anlaşma yaptıkları, katılanın ilk taksit olarak sanığın belirttiği ... isimli şahıs adına olan hesaba her sefer de 3.000 TL olmak üzere toplamda 9.000 TL parayı yatırdığı, 20/11/2012 tarihinde 1.400 TL parayı da sanığın belirttiği hesaba yatırdığı, yine sanığa elden 1.600 TL para verdiği, sanığın geçen zaman zarfından katılana göndermesi gereken malzemeleri göndermediği gibi aldığı paraları da iade etmediği, bu suretle sanığın dolandırıcılık suçunu işlediğinin iddia edildiği olayda; sanık savunması, katılan beyanı, banka cevabi yazıları ve tüm dosya kapsamına göre; sanığın katılan ile değil de, katılanın abileri olan şahıslarla alım satım yaptığına ilişkin tevil yollu ikrarı ve ismini verdiği şahısların katılanın abileri olmadıklarının nüfus kaydından anlaşılması karşısında; sanığın, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 34. maddesi ile değişik 5271 sayılı CMK'nın 253. ve 254. madde fıkraları gereğince uzlaşmaya tabi olan dolandırıcılık suçundan mahkumiyeti yerine, yazılı şekilde beraatine karar verilmesi,  Bozmayı gerektirmiş, katılanın temyiz itirazları bu itibarla yerinde görülmüş olduğundan hükmün bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca BOZULMASINA, 13.01.2021 tarihinde oybirliğiyle karar verildi."
}