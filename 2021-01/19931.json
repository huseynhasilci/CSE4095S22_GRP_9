{
    "Dairesi": "6.Ceza Dairesi",
    "Mahkemesi": "Çocuk Ağır Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi ile birlikte yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Oluş ve dosya kapmasına göre; mağdur ...’ın olaydan hemen sonra kollukta alınan beyanında, suça sürüklenen çocukların yanlarına gelerek önce para istediklerini, parasının olmadığını belirtmesi üzerine, sanık ...’ın arka cebinde bulunan cüzdanını alarak yanındaki ... ile birlikte koşarak kaçtığını, suça sürüklenen çocukların arkasından koştuğunu ancak yakalayamadığını, olay sonrası yanına gelen tanık ...’un cüzdanının içerisinde bulunan aile fotoğraflarını getirip verdiğini, ancak cüzdanının ve içerisindeki nüfus cüzdanının geri verilmediğini belirterek, eylem sırasında suça sürüklenen çocukların tehdit veya cebir boyutundaki bir eylemlerinden bahsetmediği; tanık ...’un soruşturma aşamasında kollukta alınan beyanında, suça sürüklenen çocuk ...’ın mağdurun üzerine arayarak cüzdanını aldığını belirtmiş olmasına karşın, görevsizlik kararı veren İstanbul Anadolu 3. Çocuk Mahkemesinde alınan beyanında kolluk ifadesinden farklı olarak, suça sürüklenen çocuk ...’ın mağdurun ensesine tokat atarak cüzdanını aldığını belirtmiş olması karşısında; öncelikle mağdur ... ve tanık ...’un aşamalarda değişen ve birbiri ile çelişen beyanları arasındaki açık aykırılıklar giderilip, cüzdanın alınması sırasında mağdura cebir uygulanıp uygulanmadığı, mağdurun 29/05/2012 tarihinde verdiği ek beyanına göre zararının ne şekilde giderildiği ve tamamen giderilip giderilmediği, cüzdanın suça sürüklenen çocuk ... tarafından alındığı esnada ...’un bir eyleme doğrudan veya dolaylı olarak bir iştirakinin bulunup bulunmadığı hususları kuşkuya yer vermeyecek şekilde saptandıktan sonra, sanıkların hukuki durumunun buna göre değerlendirilmesi gerekirken, eksik soruşturma ile yetinilip yargılamaya devamla yazılı şekilde karar verilmesi,  Bozmayı gerektirmiş, suça sürüklenen çocuklar ... ve ... müdafiinin temyiz itirazı bu itibarla yerinde görülmüş olduğundan, hükümlerin açıklanan nedenlerle tebliğnameye aykırı olarak BOZULMASINA, 28/01/2021 tarihinde oy birliğiyle karar verildi."
}