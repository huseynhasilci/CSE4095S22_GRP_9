{
    "Dairesi": "10.Hukuk Dairesi",
    "Mahkemesi": "İş Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Dava, 2926 sayılı Kanun kapsamında 24784 arşiv numaralı sigortalılık dosyasındaki hizmetin davacıya aidiyetinin tespiti istemine ilişkindir.  Mahkeme uyulan bozma ilamı sonrasında davanın kabulüne karar verilmiştir.  Hükmün, davalı Kurum vekili tarafından temyiz edilmesi üzerine, temyiz isteklerinin süresinde oldukları anlaşıldıktan ve Tetkik Hâkimi ... tarafından düzenlenen raporla dosyadaki kağıtlar okunduktan sonra işin gereği düşünüldü ve aşağıdaki karar tespit edildi.  Mahkemece verilen 18/04/2014 tarihli davanın reddine dair kararın temyizen incelenmesi neticesinde, Dairemizin 18/12/2014 tarih 2014/18246 E., 2015/21630 K. sayılı bozma ilamı \" ...öncelikle tanık sıfatıyla dinlenen Ömer kızı 1960 doğumlu, ... (...)'ın 6100 sayılı Hukuk Muhakemeleri Kanununun 124. maddesi kapsamında yöntemince davaya katılımı sağlanarak göstereceği deliller toplanmalı, 1960 doğumlu ... adına iki bildirgenin varlığı karşısında, her ikisini düzenleyen muhtarların, düzenlenen bildirgelerin hangi ... ve/veya ... adına düzenlendiği ortaya konulmalı, sonrasında uyuşmazlığın esasına girilerek tüm kanıtlar irdelendikten sonra elde edilecek sonuca göre karar verilmelidir.\" ile karar bozulmuştur.  Bozma kararı üzerine mahkemece yapılan yargılama sonucunda \"... TC. Kimlik numaralı ...'ın 24784 sayılı sigorta dosyasındaki ... nolu Bağ-Kur hizmetinin davacı ...'a ait olduğunun tespiti ile davacının sigortalılığının davamına\" karar verilmiş ise de mahkemece eksik inceleme ve araştırma sonucu karar verilmiştir.  Mahkemece; ... Fabrikası Müdürlüğü tarafından gönderilen tevkifat bilgisinde hudutları belirtilen tarlanın kimin tarafından kullanıldığı araştırılmalı, dahili davalı ... (Akbunar) davalı sıfatı ile beyanı alınarak hudutları belirtilen tarlanın kim tarafından kullanıldığı sorulmalı ve toplanan kanıtlar ışığı altında dava değerlendirildikten sonra elde edilecek sonuca göre karar verilmelidir.  Bu maddi ve hukuki olgular göz önünde bulundurulmaksızın, mahkemece eksik inceleme ve araştırma sonucu yazılı şekilde karar verilmesi, usul ve yasaya aykırı olup bozma nedenidir.  O hâlde, davalı Kurum vekilinin bu yönleri amaçlayan temyiz itirazları kabul edilmeli ve hüküm bozulmalıdır.  SONUÇ : Temyiz edilen hükmün yukarıda açıklanan nedenlerle BOZULMASINA, 27/01/2021 gününde oybirliğiyle karar verildi."
}