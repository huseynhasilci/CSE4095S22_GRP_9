{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "22",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Kadastro sonucu, ... İlçesi ... Mahallesi çalışma alanında bulunan 346 ada 5 parsel sayılı 11.613,10 metrekare yüzölçümündeki taşınmaz, irsen intikal, taksim ve kazandırıcı zamanaşımı zilyetliği nedeniyle davalı ...adına tespit ve tescil edilmiştir. Davacı ..., irsen intikal, taksim, vergi kaydı ve kazandırıcı zamanaşımı zilyetliğine dayanarak, taşınmazın bir bölümünün tapu kaydının iptali ve adına tescili istemiyle dava açmıştır. Yargılama sırasında davacının murisi ... mirasçıları davaya dahil edilmişlerdir. Mahkemece yapılan yargılama sonunda davanın kısmen kabulüne, çekişmeli 346 ada 5 parseldeki dava konusu yeri gösteren (A) ile belirtilen 4980 metrekarelik kısmın davalı adına kayıtlı tapu kaydının iptali ile aynı ada son parsel numarası ile davacı adına tapuya kayıt ve tesciline, fazlaya ilişkin talebin reddine karar verilmiş; hüküm, dahili davalı ... tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, aşağıda yazılı bakiye nispi temyiz karar harcının temyiz eden dahili davalıdan alınmasına, karar düzeltme yolu kapalı olmak üzere, 22.01.2021 gününde oybirliği ile karar verildi."
}