{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK’nın 223/2-e maddesi gereğince beraat    Güveni kötüye kullanma suçundan sanıkların beraatine ilişkin hükümler katılan vekili tarafından temyiz edilmekle, dosya incelenerek gereği düşünüldü:  Sanıkların, katılanın yetkilisi olduğu şirket tarafından, müşterilerine teşhir edilerek bir süre sonra iade etmek üzere sevk irsaliyesine bağlı olarak teslim aldıkları iki adet makineyi, teşhir süresi sonunda iade etmedikleri, katılanın, makinelerin akıbetini sorgulamak amacıyla katılanlara ait şirkete gittiğinde makinelerin şirkette olmadığını ve şirketin boşalmış olduğunu gördüğü, bu şekilde sanıkların teşhir amacıyla aldıkları makineleri mal edinmek suretiyle üzerlerine atılı suçu işledikleri iddia olunan olayda; 27/06/2012 tarihli sevk irsaliyesi ile sanıklardan ...'in yetkilisi olduğu şirkete gönderilen makinelerin, sanıklara ait şirkette çalışan ...’ya teslim edildiğine yönelik iddianın, sanıkların makineleri teslim alan şahsı tanımadıkları yönündeki savunmalarının, SGK’ya verilen aylık bildirgelerde ... isimli çalışan bulunmaması ve bordro tanıklarının beyanlarına göre de makineleri teslim alan ...'nın işyeri ile ilgisinin tespit edilemediği gerekçeleri ile dosya kapsamı itibariyle soyut iddia dışında sanıkların üzerlerine atılı suçları işlediklerine yönelik cezalandırılmalarına yeterli, her türlü şüpheden uzak, kesin, somut ve inandırıcı delil elde edilemediği kabulü ile verilen beraat hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin, kararın usul ve yasaya aykırı olduğuna yönelik temyiz itirazlarının reddiyle hükümlerin ONANMASINA, 20/01/2021 tarihinde oybirliğiyle karar verildi."
}