{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 62, 52, 53, 58. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm sanık ve müdafii tarafından temyiz edilmekle, dosya incelenerek gereği düşünüldü;  Dairemizin bozma ilamı sonucunda dosyanın uzlaştırma bürosuna gönderildiği, ancak; uzlaştırmanın sağlanamadığı belirlenerek yapılan incelemede;  Suç tarihinin gerekçeli karar başlığında \"2013 yılı eylül ayı\" olarak mahallinde düzeltilmesi mümkün görülmüştür.  Katılanın 2013 yılı eylül ayında sahibi olduğu lokantaya gelerek yemek yiyen sanıkla sohbet ettiği, sanığın kendisini Atatürk Havalimanında ‘gümrük müdürü’ olarak tanıttığı, buna inanan katılanın sanığa gümrükten kendisine ucuz fiyata motosiklet alması için 300 TL verdiği, sanıkla birlikte gittikleri Atatürk Havalimanı önünde sanığı beklediği, ancak bekleyişi neticesinde sanığın gelmemesi üzerine dolandırıldığını anladığı, sanığın bulunamayacağını düşünerek olayı emniyete bildirmediği ancak yaklaşık bir yıl sonra 25/12/2014 tarihinde katılanın eşinin sanığı tesadüfen görmesi üzerine polise haber vererek sanığı yakalattığı ve katılanın sanığın bulunması üzerine şikayetçi olduğu, bu suretle sanığın dolandırıcılık suçunu işlediğinin iddia edildiği olayda; sanık savunması katılan ve tanık beyanı ile tüm dosya kapsamından; sanığın eyleminin suç tarihinde 5237 sayılı TCK'nın 158/1-L maddesinin yürürlükte bulunmaması nedeni ile sanık lehine olan aynı sayılı TCK'nın 157/1 maddesi kapsamında basit dolandırıcılık suçunu oluşturduğu gerekçesine dayanan mahkemenin kabulünde ve uygulamasında bir isabetsizlik görülmemiştir.  Bozmaya uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanık müdafiinin zararın giderildiği, eylemin güveni kötüye kullanma suçunu oluşturduğu ve görevli olmayan mahkemece hüküm kurulduğu; sanığın mahkumiyetine yeterli delil bulunmadığına ilişkin temyiz itirazlarının reddiyle, hükmün ONANMASINA, 11/01/2021 tarihinde oybirliğiyle karar verildi."
}