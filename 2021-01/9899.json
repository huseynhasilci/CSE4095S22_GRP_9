{
    "Dairesi": "19.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Marka hakkına tecavüz suçundan sanık ...'ın, 6769 sayılı Sınai Mülkiyet Kanunu’nun 30/1, 5237 sayılı Türk Ceza Kanunu'nun 62 ve 52/2. maddeleri uyarınca 10 ay hapis ve 100,00 Türk lirası adli para cezası ile cezalandırılmasına, 5271 sayılı Ceza Muhakemesi Kanunu'nun 231. maddesi gereğince hükmün açıklanmasının geri bırakılmasına dair Nevşehir 3. Asliye Ceza Mahkemesinin 27/12/2018 tarihli ve 2018/602 esas, 2018/865 sayılı kararına yönelik katılan vekilinin vekalet ücreti yönünden yaptığı itirazın kabulü ile katılan lehine 3.931,00 Türk lirası vekalet ücreti takdir edilmek suretiyle kararın düzeltilmesine ilişkin mercii Nevşehir 1. Ağır Ceza Mahkemesinin 28/03/2019 tarihli ve 2019/183 değişik iş sayılı kararı aleyhine Adalet Bakanlığının 13/12/2019 gün ve 94660652-105-50-18081-2019-Kyb sayılı kanun yararına bozma istemini içeren yazısı ekindeki dava dosyası Yargıtay Cumhuriyet Başsavcılığının 24/12/2019 gün ve KYB 2019/129556 sayılı ihbarnamesi ile Dairemize gönderilmekle okundu.  Anılan ihbarnamede;  Benzer bir olay sebebiyle Yargıtay 4. Ceza Dairesinin 07/10/2016 tarihli ve 2016/5539 esas, 2016/13189 karar sayılı ilamında yer alan \"...katılanın kendisini vekil ile temsil ettirdiği ve sanık hakkında hükmün açıklanmasının geri bırakılmasına karar verildiğinin anlaşılması karşısında, katılan lehine sanık aleyhine vekalet ücretine hükmedilmesi gerektiğinden anılan karara yönelik itirazın bu yönden kabulü yerine reddine karar verilmesinde isabet görülmediğinden...BOZULMASINA\" şeklindeki açıklama karşısında,  Dosya kapsamına göre, mercii Nevşehir 1. Ağır Ceza Mahkemesince vekalet ücretine hükmedilirken, 27/12/2018 olan karar tarihinde yürürlükte bulunan 1136 Avukatlık Kanunu’nun 168. maddesinin verdiği yetkiye dayanılarak çıkarılan Avukatlık Asgari Ücret Tarifesinin ceza davalarında ücret başlıklı 14/1. maddesinde yer alan “Kamu davasına katılma üzerine, mahkumiyete ya da hükmün açıklanmasının geri bırakılmasına karar verilmiş ise vekili bulunan katılan lehine Tarifenin ikinci kısmın ikinci bölümünde belirlenen avukatlık ücreti sanığa yükletilir.” biçimindeki düzenleme uyarınca, 2018 yılı için belirlenmiş tarifeye göre Asliye Ceza Mahkemelerinde takip edilen davalara ilişkin vekalet ücreti olan 2.180,00 Türk lirasına hükmedilmesi gerektiği gözetilmeden, 2019 yılı Avukatlık Asgari Ücret Tarifesi esas alınarak 3.931,00 Türk lirasına hükmedilmek suretiyle fazla vekalet ücreti takdir edilmesinde isabet görülmediği gerekçesiyle 5271 sayılı Ceza Muhakemesi Kanunu’nun 309. maddesi uyarınca anılan kararın kanun yararına bozulması isteminde bulunulmakla gereği görüşülüp düşünüldü;  Nevşehir 3. Asliye Ceza Mahkemesinin 2018/602 esas sayılı dosyası kapsamında görülen davaya Fikri ve Sınaî Haklar Ceza Mahkemesi sıfatıyla baktığı anlaşılmakla;  Yargıtay Cumhuriyet Başsavcılığının kanun yararına bozma istemine dayanan ihbarname içeriği yerinde görüldüğünden, Nevşehir 1. Ağır Ceza Mahkemesinin 28/03/2019 tarihli ve 2019/183 değişik iş sayılı kararının 5271 sayılı CMK'nın 309/4-d maddesi uyarınca BOZULMASINA, hükmün vekalet ücreti ile ilgili kısmında yer alan “3.931,00 TL” ibaresinin çıkartılarak yerine “2018 yılı için belirlenmiş tarifeye göre Fikri ve Sınai Haklar Ceza Mahkemelerinde takip edilen davalara ilişkin vekalet ücreti olan 3.145,00 TL” yazılması suretiyle düzeltilmesine, infazın bu miktar üzerinden yapılmasına, hükmün diğer kısımlarının aynen bırakılmasına, 21.01.2021 tarihinde oy birliğiyle karar verildi."
}