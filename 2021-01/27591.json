{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, görevi yaptırmamak için direnme, yaralama, hakaret, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre, sanık ...'un yokluğunda verilen karar, 28.11.2013 tarihinde ''birlikte oturan ...'' imzasına tebliğ edilmişse de, sanık ...'un kardeşi olan temyiz dışı sanık ...'un, duruşmada mahkemeye bildirdiği en son adresin bu adresten farklı bir adres olduğunun anlaşılması karşısında, yapılan bu tebliğin usulsüz olması nedeniyle sanık ...'un temyiz talebinin süresinde olduğu kabul edilerek ve tebliğnamede müşteki sanık olarak belirtilen ...'in hükmü sanık sıfatıyla kendi hakkında silahla tehdit suçundan kurulan mahkumiyet hükmünü temyiz ettiği belirlenerek dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Sanık ... ile temyiz dışı sanık ...'un tehdit, hakaret ve kasten yaralama eylemlerini gerçekleştirmesi üzerine olayın kızgınlığıyla sanık ...'in iş yerinde bulunan ruhsatsız av tüfeğini aldığı, olaydan hemen sonra kaçan sanıklar Ali Rıza ve Ferdi'nin peşlerinden giderek sanıkların evlerinin yakınında korkutmak amacıyla havaya ateş ettiğinin kabul edildiği olayda; haksız fiil oluşturan eylemlerin ulaştığı boyut birlikte değerlendirildiğinde, sanık ... hakkında silahla tehdit suçunda 5237 sayılı TCK’nın 29. maddesi uyarınca haksız tahrik hükmü uygulanırken sanığın cezasından yapılan indirim oranı konusundaki mahkemenin kabul ve uygulamasında bir isabetsizlik bulunmadığından, tebliğnamenin bu hususa yönelen bozma istemli görüşüne iştirak edilmemiştir.      Sanık ...'a yükletilen silahla birden fazla kişi ile birlikte tehdit, silahla yaralama, basit yaralama, hakaret, mala zarar verme ve görevi yaptırmamak için direnme; sanık ...'e yükletilen silahla tehdit eylemleriyle ulaşılan çözümü haklı kılıcı zorunlu ögelerinin ve bu eylemlerin sanıklar tarafından işlendiğinin Kanuna uygun olarak yürütülen duruşma sonucu saptandığı, bütün kanıtlarla aşamalarda ileri sürülen iddia ve savunmaların temyiz denetimini sağlayacak biçimde ve eksiksiz sergilendiği, özleri değiştirilmeksizin tartışıldığı, vicdani kanının kesin, tutarlı ve çelişmeyen verilere dayandırıldığı,  Eylemlerin doğru olarak nitelendirildiği ve Kanunda öngörülen suç tiplerine uyduğu,  Cezaların kanuni bağlamda uygulandığı,  Anlaşıldığından, sanıklar ... ve ...'in ileri sürdüğü nedenler yerinde görülmemiş olmakla, tebliğnameye aykırı olarak, TEMYİZ DAVASININ ESASTAN REDDİYLE HÜKÜMLERİN ONANMASINA, 11/01/2021 tarihinde oy birliğiyle karar verildi."
}