{
    "Dairesi": "5.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Zimmet",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Mahalli mahkemece verilen hükümler temyiz edilmekle dosya incelendi;  Suçtan doğrudan zarar görmeyen ... ve ...'un kamu davasına katılma hakkının bulunmadığı, usulsüz olarak verilen katılma kararının da hükmü temyiz hakkı vermeyeceği anlaşıldığından temyiz taleplerinin 5320 sayılı Yasanın 8/1. maddesi de gözetilerek CMUK'nın 317. maddesi uyarınca REDDİNE, zimmet suçundan zarar gören Hazinenin, vekili aracılığıyla vermiş olduğu 14/11/2019 havale tarihli dilekçeyle davaya katılma isteminde bulunup hükümleri temyiz ettiğinin anlaşılması karşısında, 3628 sayılı Kanunun 17 ve 18 ile CMK'nın 237/2. maddelerinin verdiği yetkiye dayanılarak bu suçtan açılan kamu davasına katılmasına karar verildikten sonra gereği düşünüldü:  Edremit 2. Asliye Ceza Mahkemesinin 20/11/2012 tarihli görevsizlik kararının gerekçesinde yer alan, sanıkların ...Konut Yapı Kooperatifine ait dairelerdeki eksikliklerin tamamlanması ve sitenin çevre düzenlemesinin yapılması işlerine ilişkin ihaleyi usulsüz olarak fahiş fiyata ... Limited Şirketine verip, firmanın yaptığı işlerin toplam bedelinin 236.846,90 TL olmasına rağmen firmaya 1.137.260 TL'lik hak ediş düzenlemek suretiyle aradaki 900.413,10 TL'lik farkı zimmetlerine geçirdikleri iddiasına ilişkin olarak, dava açılmadığı gerekçesiyle hüküm fıkrasının ikinci paragrafında karar kesinleştiğinde suç duyurusunda bulunulmasına karar verilmesi karşısında, öncelikle bu konuda suç duyurusunda bulunularak dava açıldığı takdirde aralarında CMK'nın 8/1. maddesinde yer aldığı şekilde hukuki ve fiili bağlantı bulunması nedeniyle söz konusu davaların birleştirilmesi, yine UYAP kayıtlarından yapılan araştırmada, sanıklar ... ve ... hakkında inceleme konusu kooperatife ait gayrimenkullerin satışı için yetki verildiği belirtilen 24/06/2007 tarihli genel kurul toplantı tutanağındaki bir kısım imzaların sahteliği ile ilgili olarak kamu görevlisinin resmi belgede sahteciliği suçundan açılan Burhaniye Ağır Ceza Mahkemesinin 2018/399 Esas sayılı davası ile temyize konu bu dava arasında hukuki ve fiili bağlantı bulunması nedeniyle bahse konu davanın akıbetinin araştırılması ve mümkünse davaların birleştirilmesi, kesinleşmesi veya birleştirme olanağının ortadan kalkması durumunda ise aslı veya onaylı bir sureti bu dosya arasına konularak birlikte değerlendirilmesi ve sonucuna göre sanıkların hukuki durumunun ayrı ayrı takdir ve tayini gerektiği gözetilmeden, eksik araştırma ile yazılı şekilde hükümler kurulması,  Kanuna aykırı, katılanlar kooperatif ve Hazine vekillerinin temyiz itirazları bu itibarla yerinde görüldüğünden hükümlerin 5320 sayılı Yasanın 8/1. maddesi de gözetilerek CMUK'nın 321. maddesi uyarınca BOZULMASINA 12/01/2021 tarihinde oy birliğiyle karar verildi."
}