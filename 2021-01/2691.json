{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, hakaret, kişiyi hürriyetinden yoksun kılma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Gereği görüşülüp düşünüldü:  1-)Sanığın müşteki ...'a karşı işlemiş olduğu kişiyi hürriyetinden yoksun bırakma suçundan kurulan hüküm yönünden yapılan temyiz talebinin incelemesinde,  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre sanığın alkollü olması nedeniyle suç işlediğine ve pişman olduğuna yönelik temyiz itirazları yerinde görülmediğinden reddiyle hükmün ONANMASINA,  2-)Sanığın müşteki ...'a karşı işlemiş olduğu silahla tehdit suçundan kurulan hüküm yönünden yapılan temyiz talebinin incelemesinde,  Olay günü sanığın ilçe devlet hastanesine gelerek burada doktor olarak görev yapmakta olan müşteki ...'ı sorduğu, akabinde müşteki Berat'ın bulunduğu odaya giderek oda içerisindekileri dışarıya çıkardığı ve kapıyı kilitledikten sonra müştekinin boğazına bıçak dayaması şeklinde gerçekleşen olayda, sanığın eyleminin bir bütün olarak TCK'nın 109/2, 3-a-c de yer alan hürriyeti tehdit suçunu oluşturduğu gözetilmeksizin, sanık hakkında ayrıca silahla tehdit suçundan mahkumiyet hükmü kurulması,  Kabul ve uygulamaya göre de,  A-)Adli sicil kaydında CMK.nın 231. maddenin uygulanmasına engel mahkumiyeti bulunmayan ve pişmanlığı nazara alınarak hapis cezası ertelenen sanığın yüklenen suçu 27.01.2014 tarihinde, 6545 sayılı Kanun'un 72. maddesi ile değişik 5271 sayılı CMK.nın 231/8. maddesinin yürürlük tarihi olan 28.06.2014 tarihinden önce işlediği de gözetilerek, CMK.nın 231/6. maddesinde sayılan hususlar tartışıldıktan sonra hükmün açıklanmasının geri bırakılması hususunda bir karar verilmesi gerektiği düşünülmeden, \" hakkında daha önceden hükmün açıklanmasına karar verilmiş olması ve sanığın denetim süresi içerisinde kasıtlı bir suç işlemesi nedeniyle\" şeklindeki yasal olayan gerekçe ile söz konusu hükmün uygulanmaması,  3-)Sanığın müşteki ...'ye karşı işlemiş olduğu kamu görevlisine hakaret ve silahla tehdit suçlarından kurulan hükümler yönünden yapılan temyiz talebinin incelemesinde,  A-)Adli sicil kaydında CMK.nın 231. maddenin uygulanmasına engel mahkumiyeti bulunmayan ve pişmanlığı nazara alınarak hapis cezası ertelenen sanığın yüklenen suçu 27.01.2014 tarihinde, 6545 sayılı Kanun'un 72. maddesi ile değişik 5271 sayılı CMK.nın 231/8. maddesinin yürürlük tarihi olan 28.06.2014 tarihinden önce işlediği de gözetilerek, CMK.nın 231/6. maddesinde sayılan hususlar tartışıldıktan sonra hükmün açıklanmasının geri bırakılması hususunda bir karar verilmesi gerektiği düşünülmeden, \" hakkında daha önceden hükmün açıklanmasına karar verilmiş olması ve sanığın denetim süresi içerisinde kasıtlı bir suç işlemesi nedeniyle\" şeklindeki yasal olayan gerekçe ile söz konusu hükmün uygulanmaması,  B-) Hakaret suçundan kısa süreli hapis cezası ertelenen sanık hakkında TCK'nın 53. maddesinde düzenlenen hak yoksunluklarına hükmedilmemesi gerektiğinin gözetilmemesi,  Yasaya aykırı, sanığın temyiz itirazları bu itibarla yerinde görülmüş olduğundan hükümlerin bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 sayılı CMUK'nın 321. maddesi gereğince BOZULMASINA, 18.01.2021 gününde oybirliğiyle karar verildi."
}