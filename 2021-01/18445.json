{
    "Dairesi": "14.Hukuk Dairesi",
    "Mahkemesi": "Sulh Hukuk Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Davacılar vekili tarafından, davalılar aleyhine 30/01/2014 gününde verilen dilekçe ile ortaklığın giderilmesi talebi üzerine yapılan duruşma sonunda; davanın kabulüne dair verilen 30/06/2016 günlü hükmün Yargıtayca incelenmesi davalılar ..., ... ve ... tarafından istenilmekle süresinde olduğu anlaşılan temyiz dilekçesinin kabulüne karar verildikten sonra dosya ve içerisindeki bütün evrak incelenerek gereği düşünüldü:       Dava, ortaklığın giderilmesi istemine ilişkindir.  Davacı vekili, 326 ada 5 parsel, 335 ada 95 parsel, 141 ada 104 parsel ve 2071 parsel sayılı taşınmazlar ile ... ve ... plaka sayılı araçlar üzerindeki ortaklığın satış suretiyle giderilmesini talep etmiştir.  Davalılar ..., ... ve ... davanın reddini savunmuşlardır.  Mahkemece, davanın kabulü ile dava konusu taşınmazlar ve araçlar üzerindeki ortaklığın satış suretiyle giderilmesine karar verilmiştir.  Hükmü, davalılar ..., ... ve ... temyiz etmişlerdir.  1- Yapılan yargılamaya, toplanan delillere ve tüm dosya içeriğine göre davalıların aşağıdaki bendin kapsamı dışında kalan temyiz itirazları yerinde görülmemiş, reddi gerekmiştir.  2- Paydaşlığın (ortaklığın) giderilmesi davaları, paylı mülkiyet veya elbirliği mülkiyetine konu taşınır veya taşınmaz mallarda paydaşlar (ortaklar) arasında mevcut birlikte mülkiyet ilişkisini sona erdirip ferdi mülkiyete geçmeyi sağlayan, iki taraflı, tarafları için benzer sonuçlar doğuran davalardır.  492 sayılı Harçlar Kanununun eki Tarifenin \"Karar ve İlam Harcı\" başlığı altında düzenlenen 1. maddesinin (c) fıkrası uyarınca bir gayrimenkulün hissedarlar arasında satış suretiyle şuyuun izalesine dair hükümlerde gayrimenkulün satış bedeli üzerinden binde 11,38 oranında, menkul niteliğindeki mallar üzerindeki paydaşlığın satış suretiyle giderilmesine karar verilmesi halinde ise 2. maddesinin (a) fıkrası hükmü uyarınca maktu harç ile yetinilmesi gerekir  Somut olaya gelince; taşınır mallardaki ortaklığın giderilmesi davalarında 492 Sayılı Harçlar Kanunu ve karar tarihinde (2016 yılı) yürürlükte bulunan 1 sayılı tarife uyarınca 29,20TL maktu harç alınması gerekirken mahkemece taşınır mal niteliğindeki dava konusu taşınırların satış bedeli üzerinden binde 11,38 oranında harç alınmasına karar verilmesi doğru görülmemişse de; bu husus, hükmün bozulmasını ve yeniden yargılama yapılmasını gerektirmediğinden, hükmün 1086 sayılı HUMK’nun 438/7. maddesi uyarınca düzeltilerek onanmasına karar vermek gerekmiştir.  SONUÇ: Yukarıda (1) numaralı bentte açıklanan nedenlerle; davalı ..., ... ve ...'ın sair temyiz itirazlarının reddine, (2) numaralı bent uyarınca hüküm sonucuna 10. bent olarak,  \"10-Dava konusu araçların satış bedelinden 29,20TL maktu harcın paydaşlardan mirasçılık belgelerindeki hisseleri oranında alınarak Hazineye gelir kaydına\" cümlesinin eklenmesi suretiyle düzeltilmesine, hükmün HUMK'nun 438/7. maddesi gereğince DEĞİŞTİRİLMİŞ ve DÜZELTİLMİŞ bu şekliyle ONANMASINA, peşin yatırılan harcın yatırana iadesine, 27/01/2021 tarihinde oy birliği ile karar verildi."
}