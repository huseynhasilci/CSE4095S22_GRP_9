{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : BURHANİYE Ağır Ceza Mahkemesi   Hüküm : Mahkûmiyet      Dosya incelendi.  GEREĞİ GÖRÜŞÜLÜP DÜŞÜNÜLDÜ:  A- Sanık ... hakkındaki hükmün incelenmesinde:  Tüm dosya kapsamına göre, sanığın ikametinde yapılan aramada net 99,43 gram esrar ele geçirilen olayda; sanık hakkında uyuşturucu madde ticareti yapma suçundan kamu davası açıldığı, Yargıtay 9. Ceza Dairesinin 17/11/2016 tarih, 2015/8814 esas ve 2016/8288 karar sayılı bozma ilamına konu Burhaniye Ağır Ceza Mahkemesinin 30/11/2010 tarih, 2010/240 esas ve 2010/461 sayılı kararında; sanığın ikametinde ele geçen net 99,43 gr esrar satma veya başkasına verme gibi kullanım dışında bir amaç için bulundurduğuna ilişkin delil olmadığı, sanığın tek olan fiilinin \"kullanmak için uyuşturucu madde bulundurma\" suçunu oluşturduğu halde eylem nitelik yönünden ikiye bölünerek sanık hakkında \"uyuşturucu madde ticareti yapma\" suçundan mahkûmiyet ve \"kullanmak için uyuşturucu madde bulundurma\" suçundan ise tedavi ve denetimli serbestlik tedbiri kararı verilerek hükmün karıştırılması,  Kanuna aykırı, sanık müdafiinin temyiz itirazları bu nedenlerle yerinde olduğundan, hükmün BOZULMASINA,  B- Sanık ... hakkındaki hükmün incelenmesinde:  Tüm dosya kapsamına göre; sanık ...’nun evinde yapılan aramada ele geçen net 99,43 gr esrarı sanık ...’ın getirdiğine ilişkin, savunmasının aksine, diğer sanık ...’nun sonradan döndüğü soyut beyanı dışında mahkûmiyetine yeterli her türlü şüpheden uzak, kesin ve yeterli delil bulunmadığı anlaşıldığından, uyuşturucu madde ticareti yapma suçundan beraati yerine mahkûmiyetine karar verilmesi,  Kanuna aykırı, sanık ve müdafiinin temyiz itirazları bu nedenlerle yerinde olduğundan, hükmün BOZULMASINA, 26/01/2021 tarihinde oy birliği ile karar verildi."
}