{
    "Dairesi": "6.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli yağma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Bölge Adliye Mahkemesince verilen hüküm temyiz edilmekle dosya incelenerek, gereği düşünüldü:  Ankara 8. Ağır Ceza Mahkemesinin 2018/95 Esas ve 2018/163 Karar sayılı ilamı ile sanık ... hakkında yağma suçundan verilen mahkumiyet hükmüne karşı, sanık müdafiinin CMK 272 ve müteakip maddeleri uyarınca İstinaf kanun yoluna başvurması üzerine; Ankara Bölge Adliye Mahkemesi 14. Ceza Dairesince duruşma açılarak yapılan inceleme sonucu verilen 09.10.2018 günlü, 2018/2782 Esas ve 2018/1848 Karar sayılı \"ilk derece mahkemesinin mahkumiyet hükmünün kaldırılarak kurulan beraat\" kararına karşı, Bölge Adliye Mahkemesi Cumhuriyet Savcısı tarafından usulüne uygun olarak açılan temyiz davası üzerine, temyiz dilekçesinde hukuka aykırı olduğu ileri sürülen hususlar ile re’sen incelenmesi gereken konular CMK'nın 288 ve 289. maddeleri kapsamında incelenip görüşüldü;  Diğer temyiz itirazları yerinde görülmemiştir.  Ancak;  Mağdurdan alınan ... Imei nolu Iphone ... marka ve model cep telefonuna ait dosya içerisinde mevcut TİB’den getirtilen HTS dökümü incelendiğinde; anılan telefona, olaydan hemen sonra 29.12.2017’de 01:01-12:03 saatleri arasında katılanın sanıkla görüştüğünü beyan ettiği telefon numarası olan ...nolu .... adına kayıtlı hattın takıldığı; 12:26 saatinden itibaren de... nolu... adına kayıtlı hattın takılarak kullanıldığının anlaşılması karşısında; sanık ... ile adı geçen kişiler arasında herhangi bir irtibatın bulunup bulunmadığı araştırılıp deliller bir bütün halinde değerlendirilmeden mağdurun sonradan değişen beyanlarına itibar edilerek eksik inceleme ile yazılı şekilde beraat hükmü kurulması,  Bozmayı gerektirmiş, Bölge Adliye Mahkemesi Cumhuriyet Savcısının temyiz istemi bu bakımdan yerinde görülmüş olduğundan, hükmün açıklanan nedenle 5271 sayılı CMK'nın 302/2. maddesi uyarınca tebliğnameye aykırı olarak BOZULMASINA, dosyanın gereğinin ifası için Ankara Bölge Adliye Mahkemesi 14. Ceza Dairesi’ne gönderilmesine, 18/01/2021 gününde oy birliğiyle karar verildi."
}