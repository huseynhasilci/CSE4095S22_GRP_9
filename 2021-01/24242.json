{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Taksirle öldürme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 85/1, 22/3, 62/1. maddeleri gereğince mahkumiyet    Taksirle öldürme suçundan sanığın mahkumiyetine ilişkin hüküm, katılan vekili tarafından temyiz edilmekle, dosya incelenerek gereği düşünüldü:  Sanığın idaresindeki servis minibüsü ile meskun mahalde, gündüz vakti, tek yönlü hız limitinin 40 km/saat olduğu yolda seyir ettiği esnada istikametine göre sağdan sola doğru karşıdan karşıya geçmeye çalışan yayaya, aracının ön kısmı ile sol şeritte çarpıp, yayayı altına alarak 62,5 metre sürükledikten sonra sağ şeritte durması neticesinde bir kişinin öldüğü olayda; sanığın, duruşmada 80-90 km/saat hızla gittiğini beyan etmesi, tanık ... 'nin aşamalarda verdiği beyanlarında, her gün sabah vakti, çocuğunu okula göndermek için kaza mahallinin olduğu yola çıktığını, olay günü de sanığın hızla geldiğini gördüğünü, minibüsün hızının 100-120 km/saat civarında olduğunu, sanığın hızlı gitmesinin dikkatini çektiğini beyan etmesi, tanık ... ...'nun duruşmada verdiği beyanında, işe gitmek için sanığın servisine bindiğini, sanığın hızlı gittiği için kazanın meydana geldiğini beyan etmesi ile tanık ... ...'nün, kaza anında minibüste yolcu olarak bulunduğunu, tali yolda sanığın biraz hızlı gittiğini ifade etmesi karşısında, 40 km/saat hız sınırı uygulaması olan yolda, idaresindeki minibüsü, kaza mahalli için belirlenen yasal hız sınırının yaklaşık iki katını aşacak bir hızla sevk ve idare ettiği dosya kapsamından anlaşılan sanık hakkında TCK'nın 22/3 maddesinde belirtilen bilinçli taksir hükümlerinin uygulanmasında bir isabetsizlik görülmemekle,  Bozma ilamına uyularak yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre, katılan vekilinin, cezanın alt hadden tayin edildiğine ilişkin temyiz itirazlarının reddi ile hükmün isteme uygun olarak ONANMASINA, 13.01.2021 tarihinde oybirliğiyle karar verildi."
}