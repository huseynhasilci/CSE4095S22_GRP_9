{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Mahkeme gerekçesinde, 16.06.2014 tarihli tutanakta olay saatinin 23:00 olarak belirtilmiş olması karşısında, eylemin gece vakti işlendiği kabul edilmiş ise de; bahsi geçen tutanakta suça sürüklenen çocukların yakalandığı gün olan 16.06.2014 tarihinde saat 23:00 sıralarında kullanımında olan motosikleti itiklerinin ihbarının geldiği, katılanın motosikletini, 08.06.2014 tarihinde 20:00 sıralarında park edip, aynı gün 22:30 sıralarında motosikletin olmadığının beyan ettiği, suça sürüklenen çocuğun suç saatiyle ilgili bir anlatımının olmaması, suç saatini tespit eden başkaca bir delilin de olmaması, suç tarihinde güneşin batış saatinin 19.10 olduğu, gece vaktinin ise yaz saati uygulaması ile 21:10 da başladığı, suça konu eylemin suça sürüklenen çocuğun lehine olarak gece vakti işlenmediği kabul edilmekle yapılan incelemede;  Suça sürüklenen çocuğun eylemine uyan ve 5237 sayılı TCK'nın 142/1-e, 31/2. maddesindeki suçun gerektirdiği cezanın türü ve üst sınırına göre; aynı Yasa'nın 66/1-e, 66/2 ve 67/4. maddelerinde öngörülen 4 yıl olağan zamanaşımı süresinin mahkumiyet karar tarihi olan 12.10.2015 tarihinden inceleme tarihine kadar geçmiş bulunması,  Bozmayı gerektirmiş, suça sürüklenen çocuk ... Müdafiinin temyiz nedenleri bu bakımdan yerinde görülmüş olduğundan, hükmün açıklanan nedenle tebliğnameye aykırı olarak BOZULMASINA, bozma nedeni yeniden yargılama yapılmasını gerektirmediğinden, 5320 sayılı Yasa'nın 8/1. maddesi yollamasıyla 1412 sayılı CMUK'nun 322. maddesinin verdiği yetkiye dayanılarak, suça sürüklenen çocuk hakkında açılan kamu davasının zamanaşımı nedeniyle DÜŞÜRÜLMESİNE, 25.01.2021 tarihinde oy birliğiyle karar verildi."
}