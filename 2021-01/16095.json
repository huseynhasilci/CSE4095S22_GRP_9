{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : BİTLİS 1. Ağır Ceza Mahkemesi   Hüküm : Mahkûmiyet      Dosya incelendi.  GEREĞİ GÖRÜŞÜLÜP DÜŞÜNÜLDÜ:  A) Sanık ... hakkında \"uyuşturucu madde ticareti yapma\" suçundan verilen hükmün incelenmesinde:  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların aşağıda belirtilen dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  Aleyhinde mahkûmiyete yeterli delil bulunmadığı aşamada içerisinde seyahat ettiği otobüsün boş olan arka beşli koltuğu üzerinde bulunan ve içinde net 381,6 gram eroin maddesi ele geçirilen çantanın kendisine ait olduğunu söyleyerek suçunun ortaya çıkmasına yardım eden sanık hakkında etkin pişmanlıkla ilgili TCK'nın 192. maddesinin 3. fıkrasının uygulanması gerektiğinin gözetilmemesi,  Yasaya aykırı, sanık müdafiinin temyiz itirazları bu nedenle yerinde olduğundan, hükmün BOZULMASINA,  B) Sanık ... hakkında \"uyuşturucu madde ticareti yapma\" suçundan verilen hükmün incelenmesinde:  05/11/2011 tarihli olay tutanağı içeriği ve tüm dosya kapsamına göre sanığın savunmasının aksine diğer sanık ...’in kendisine ait olduğunu söylediği çantada ele geçirilen uyuşturucu madde ile ilgisi olduğuna veya ...’in eylemine iştirak ettiğine ilişkin, kuşku sınırlarını aşan kesin ve yeterli delil bulunmadığı gözetilmeden, atılı suçtan beraati yerine mahkûmiyetine karar verilmesi,  Yasaya aykırı, sanık müdafiinin temyiz itirazları bu nedenle yerinde olduğundan, hükmün BOZULMASINA,26/01/2021 tarihinde oy birliği ile karar verildi."
}