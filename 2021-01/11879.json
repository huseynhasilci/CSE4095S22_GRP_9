{
    "Dairesi": "8.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Banka veya kredi kartlarının kötüye kullanılması",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanık ... müdafii, sanık ... ve sanık ...",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  Sanıklar hakkında hüküm kurulurken iki mağdura yönelik eylem nedeni ile cezalandırılmalarına karar verildiğinin belirtilmesine karşın; TCK.nın 245/1. maddesi uyarınca hüküm kurulurken adli para cezasına iki kez hükmedilmesi yerine bir kez uygulanması suretiyle eksik ceza tayini aleyhe temyiz bulunmadığından bozma nedeni yapılmamıştır.  Bozmaya uyularak; yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve taktirine göre yerinde görülmeyen sair temyiz itirazlarının reddine, ancak;  Ceza Genel Kurulu'nun 03.04.2018 tarih ve 2017/853 Esas, 2018/135 Karar sayılı ilamı ve 09.02.2016 tarih ve 2014/71 Esas, 2016/42 Karar sayılı ilamı da gözetildiğinde; bozmadan önce verilen ve yalnızca sanıklar tarafından temyiz edilen 02.11.2012 tarihli karar ile sanıklar hakkında neticeten 2 yıl 6 ay hapis ve 2820 TL adli para cezasına hükmedildiği gözetilmeden yazılı şekilde uygulama yapılarak 1412 sayılı CMUK.nın 326/son maddesinde yer alan kazanılmış hak kuralının ihlal edilmesi,  Yasaya aykırı ise de, yeniden yargılama yapılmasını gerektirmeyen bu hususların, 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 322. maddesi gereğince bu hususta düzeltilmesi mümkün bulunduğundan, hükümde sonuç cezanın belirlendiği bölümden sonra gelmek üzere ''CMUK.nın 326/son maddesi uyarınca kazanılmış hakkı gözetilerek sanıkların cezasının 2 yıl 6 ay hapis ve 2.820 TL adli para cezası üzerinden infazına ve adli para cezalarının birer ay aralıklarla 24 eşit taksitle tahsiline\" ibaresinin yazılması suretiyle sair yönleri usul ve yasaya uygun olan hükmün DÜZELTİLEREK ONANMASINA, 25.01.2021 gününde oybirliğiyle karar verildi."
}