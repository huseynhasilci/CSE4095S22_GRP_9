{
    "Dairesi": "5.Ceza Dairesi",
    "Mahkemesi": "",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Silahlı terör örgütüne üye olma suçundan şüpheli ... hakkında yapılan soruşturma esnasında, suç yeri itibarıyla dosyanın Kırklareli Cumhuriyet Başsavcılığına gönderilmesine dair Ankara Cumhuriyet Başsavcılığının 23/10/2019 tarihli ve 2019/167907 soruşturma, 2019/19373 sayılı yetkisizlik kararını müteakip, bu kez suç yeri bakımından dosyanın Balıkesir Cumhuriyet Başsavcılığına gönderilmesine ilişkin Kırklareli Cumhuriyet Başsavcılığınca verilen 07/11/2019 tarihli ve 2019/5552 soruşturma, 2019/550 sayılı yetkisizlik kararı üzerine, Kırklareli Cumhuriyet Başsavcılığının yetkili savcılık olarak belirlenmesine dair Edirne 2. Ağır Ceza Mahkemesinin 18/11/2019 tarihli ve 2019/1416 Değişik iş sayılı Kararının;  Edirne 2. Ağır Ceza Mahkemesinin 18/11/2019 tarihli kararı ile \"şüphelinin üzerine atılı olan silahlı terör örgütüne üye olma suçunun mütemadi nitelik arz etmesi dolayısıyla temadinin kesildiği yer yargı mercilerinin görevli ve yetkili olduğu \" gerekçesiyle Kırklareli Cumhuriyet Başsavcılığının yetkili savcılık olarak tespitine karar verilmiş ise de;  Dosya kapsamına göre, adı geçen şüpheli hakkında bahse konu silahlı terör örgütüne üye olmak suçuna ilişkin olarak, önceden Balıkesir Cumhuriyet Başsavcılığınca 2019/9065 soruşturma numarası ile soruşturmaya başlanılması üzerine, Balıkesir Cumhuriyet Başsavcılığının 07/02/2020 tarihli ve 2019/9065 soruşturma, 2020/194 sayılı kararı ile şüpheli hakkındaki dosyanın ayrılmasına ve soruşturma defterinin 2020/1634 numarasına kaydedildiği, Uyap üzerinden yapılan araştırma neticesinde de 2020/1634 sayılı soruşturmanın halen devam ettiğinin anlaşılması karşısında, şüphelinin aynı eylemine ilişkin olarak mükerrer soruşturma yürütülemeyeceği, bu itibarla Balıkesir Cumhuriyet Başsavcılığının yetkili savcılık olarak tespit edilmesi gerektiği gözetilmeden, yazılı şekilde karar verilmesinde isabet görülmediğinden bahisle 5271 sayılı Ceza Muhakemesi Kanununun 309. maddesi uyarınca bozulması lüzumu Yüksek Adalet Bakanlığı Ceza İşleri Genel Müdürlüğü ifadeli 07/10/2020 gün ve 94660652-105-39-21364-2019-Kyb sayılı Kanun yararına bozmaya atfen Yargıtay C.Başsavcılığından tebliğname ile Daireye ihbar ve dava evrakı ile birlikte gönderilmekle gereği düşünüldü:  Her ne kadar aynı şüpheli hakkında aynı suçtan soruşturma işlemleri yapılmışsa da ileride şüpheli hakkında kamu davaları açılması durumunda davaların birleştirilmesi olanağının bulunduğu da nazara alındığında Edirne 2. Ağır Ceza Mahkemesinin 18/11/2019 tarihli ve 2019/1416 Değişik iş sayılı Kararında bir isabetsizlik görülmediği anlaşılmakla, vaki karara yönelik kanun yararına bozma talebinin REDDİNE, dosyanın mahalline gönderilmesi için Yargıtay C.Başsavcılığına TEVDİNE 21/01/2021 tarihinde oy birliğiyle karar verildi."
}