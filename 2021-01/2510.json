{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, ibadethanelere zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  I-Suça sürüklenen çocuklar hakkında ibadethanelere zarar verme suçundan kurulan hükümlerin temyiz incelenmesinde;  Suç tarihinde 12-15 yaş grubunda bulunan suça sürüklenen çocukların eylemlerine uyan TCK'nın 153/1-, 31/2. maddeleri uyarınca belirlenen suç için öngörülen cezanın üst sınırına göre, aynı Yasa'nın 66/1-e, 66/2 maddeleri uyarınca hesaplanan 4 yıllık dava zamanaşımının karar tarihi olan 10.12.2015 gününden inceleme tarihine kadar geçmiş bulunması,  Bozmayı gerektirmiş, suça sürüklenen çocuklar müdafiilerinin temyiz itirazları bu bakımdan yerinde görülmüş olduğundan, hükümlerin açıklanan nedenle istem gibi BOZULMASINA, bozma nedeni yeniden yargılama yapılmasını gerektirmediğinden, 5320 sayılı Kanun'un 8. maddesi uyarınca halen yürürlükte bulunan, 1412 sayılı CMUK'nın 322. maddesinin verdiği yetkiye dayanılarak, suça sürüklenen çocuklar hakkında açılan kamu davasının 5271 sayılı CMK'nın 223/8. maddesi gereğince DÜŞÜRÜLMESİNE,  II-Suça sürüklenen çocuklar hakkında hırsızlık suçundan kurulan hükümlerin temyiz incelenmesine gelince;  Dosya içeriğine göre diğer temyiz nedenleri yerinde görülmemiştir.  Ancak;  1-Yargıtay Ceza Genel Kurulunun 28.02.2017 gün, 2016/2-833 Esas ve 2017/115 Karar sayılı ilamında, 28.06.2014 tarihi ve sonrasında işlenen hırsızlık suçunun bina veya eklentileri içinde muhafaza altına alınmış olan eşya hakkında işlenmesi halinde eylemin 5237 sayılı TCK'nun 142/2-h maddesinde düzenlenen hırsızlık suçuna uyduğunun belirtildiği ve somut olayda hırsızlığın cami içerisinden yapıldığının anlaşılması karşısında, suça sürüklenen çocukların eylemlerinin 5237 sayılı TCK'nun 142/2-h maddesine uyduğu gözetilmeyerek, yazılı şekilde hüküm kurulması,  2-Müştekinin kovuşturma aşamasında dinlenmediği, suça sürüklenen çocukların aşamalarda alınan savunmalarında değişik miktarda bozuk para çaldıklarını ikrar ettikleri anlaşılmakla, çalınan para miktarı belirlenerek TCK’nın 145. maddesinin uygulanıp uygulanmayacağının tartışılmaması,  Bozmayı gerektirmiş, suça sürüklenen çocuklar müdafiilerinin temyiz itirazları bu itibarla yerinde görülmüş olduğundan hükümlerin bu sebeplerden dolayı istem gibi BOZULMASINA, bozma sonrası kurulacak hükümde CMUK'nın 326/son maddesi uyarınca kazanılmış hakkın gözetilmesine, 18.01.2021 tarihinde oybirliğiyle karar verildi."
}