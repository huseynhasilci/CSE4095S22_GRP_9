{
    "Dairesi": "8.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Kişiyi hürriyetinden yoksun kılma, kasten yaralama, 6136 sayılı Yasaya aykırılık, hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanıklar",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Gereği görüşülüp düşünüldü:  1-Sanık ... hakkında 6136 sayılı Yasaya muhalefet etme ile kişiyi hürriyetinden yoksun kılma suçlarından ve sanık ... hakkında kişiyi hürriyetinden yoksun kılma suçundan kurulan hükümlere yönelik temyiz istemlerinin incelenmesinde,  Sanık ...'ın ilk olarak katılan ...'ya hakaret edip darp etmesi sonrasında, katılanın sanığa cep telefonu ile hakaret içeren mesaj çekmesi nedeniyle kişiyi hürriyetinden yoksun kılma eylemin işlendiğinin, dolayısıyla ilk haksız hareketin bu sanık tarafından gerçekleştirildiğinin anlaşılması karşısında ve mahkemenin ceza tayini sırasında alt sınırdan uzaklaşma gerekçelerinde ve uygulamasında isabetsizlik görülmediğinden, tebliğnamede bu hususlarda bozma öneren (3-a-b) numaralı düşüncelere iştirak edilmemiştir.  Yapılan yargılamaya, dosya içeriğine, toplanıp karar yerinde gösterilen ve değerlendirilen delillere, oluşa ve mahkemenin soruşturma sonucunda oluşan inanç ve takdirine, suçun oluşumuna ve niteliğine uygun kabul ve uygulamasına, hukuka uygun, yasal ve yeterli olarak açıklanan gerekçeye göre sanık ...'ın şikayetten vazgeçmenin nazara alınmadığına, suçun sabit olmadığına, sanık ... müdafiinin kişiyi hürriyetinden yoksun kılma suçunun sabit olmadığına, haksız tahrik hükümlerinin uygulanması ve alt sınırdan uzaklaşılmaması gerektiğine yönelik ve sanık ...'ın bir sebebe dayanmayan temyiz itirazları yerinde görülmediğinden reddiyle hükümlerin ONANMASINA,  2-Sanık ...hakkında basit yaralama ve hakaret suçlarından kurulan hükümlere yönelik incelemede,    Katılanın 22.11.2012 tarihli duruşmada şikayetten vazgeçtiğini bildirmiş olması karşısında, basit yaralama ve hakaret suçlarının soruşturulması ve kovuşturulmasının şikayete bağlı olduğu gözetilerek, 5237 sayılı TCK'nın 73/6. maddesi gereğince sanığın şikayetten vazgeçmeyi kabul edip etmediği de sorulduktan sonra şikayetten vazgeçmeyi kabul etmesi halinde CMK.nın 223/8. maddesine göre sanık hakkında düşme kararının verilmesi gerekirken sanığa diyecekleri sorulmadan yazılı şekilde karar verilmesi,  Bozmayı gerektirmiş, sanığın temyiz itirazları bu itibarla yerinde görülmüş olduğundan sair yönleri incelenmeksizin hükmün 5320 sayılı Yasanın 8/1. maddesi uyarınca uygulanması gereken 1412 sayılı CMUK.nın 321. maddesi gereğince BOZULMASINA, 20.01.2021 gününde oybirliğiyle karar verildi."
}