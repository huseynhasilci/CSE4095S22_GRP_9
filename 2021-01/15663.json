{
    "Dairesi": "6.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Birden fazla kişi tarafından birlikte tehdit ve hakaret",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle dosya incelenerek, gereği düşünüldü:  Katılanın, sanık ... ile hakkında hükmün açıklanmasının geriye bırakılması kararı verilen ...’a ev alım satımından dolayı 2.000,00 TL bâkiye borcunun kaldığı, olay günü sanık ... ile ...’ın birlikte katılanın dükkânına gittikleri, burada katılandan söz konusu meblâğı talep ettikleri, ancak alamadıkları, bunun üzerine sanık ...’ın katılana hitaben \"seni yaşatmam, bizim paramızı vereceksin, sen nasıl bir esnafsın, sen şerefsizsin, sen or**pu çocuğusun\" dediği, ...’ın da sanık ...’ın yanında durup katılanın üzerine yürüyerek bu eyleme iştirak ettiği iddiasıyla kamu davası açıldığının anlaşılması karşısında; sanık ...’ın eyleminin sübûtu hâlinde 5237 sayılı TCK'nın 149/1 ve 150/1. maddelerine uyan yağma suçunu oluşturup oluşturmadığına ilişkin kanıtları takdir ve tartışma görevinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerekirken duruşmaya devamla yazılı şekilde hüküm kurulması,  Bozmayı gerektirmiş, sanık müdafiinin temyiz itirazı bu itibarla yerinde görülmüş olduğundan, diğer yönleri incelenmeyen hükümlerin açıklanan nedenle tebliğnameye aykırı olarak BOZULMASINA, 1412 sayılı CMUK'un 326/son maddesi gereği sanığın ceza süresi yönünden kazanılmış hakkının gözetilmesine, 26.01.2021 tarihinde oy birliğiyle karar verildi."
}