{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet    Mahalli mahkemece verilen hükümler temyiz edilmekle evrak okunarak;  Gereği görüşülüp düşünüldü:  Sanık hakkında Özgür ve Necdet’i yaralama eylemlerinden kurulan mahkumiyet hükümlerinin incelenmesinde;  Mağdur ... hakkında Uşak Devlet Hastanesi genel cerrahi uzmanı tarafından düzenlenen 12.04.2011 tarihli raporda “batında ateşli silah giriş deliği, sırtta lomber bölgede çıkış deliği bulunduğu, hastanın ameliyat edildiği, ince ve kalın barsaklarda yaralanmanın onarıldığı, yaralanmanın hayati tehlikeye neden olduğunun” bildirilmesi karşısında, sanığın elverişli silah ile mağduru alkollü mekan içerisinde batın bölgesinden yaralaması, yaralanmanın hayati tehlikeye neden olması, sanık ...’nın kullandığı ve ele geçmeyen 9 mm çapında silaha ait olduğu tespit edilen 3 adet boş kovanın olay yerinde bulunması, sanık ...’nın “önce havaya 3-4 el, şahıslar üzerime gelince korkutmak için 1 veya 2 el yere ateş ettim, Baretta marka silahımı olay yerinden kaçarken düşürdüm” şeklindeki beyanı, sanığın atışı sonucu bacağından ağır/4. derece kırık meydana gelecek şekilde yaralanan diğer müşteki Özgür’ün “sanık ... ateş ettiğinde 2 metre yakınımızdaydı” şeklindeki anlatımları göz önüne alındığında, sanığın mağdur ...’e yönelik eyleminin kasten öldürmeye teşebbüs suçunu oluşturup oluşturmayacağına dair takdir ve değerlendirmenin Ağır Ceza Mahkemesine ait olduğu, görevsizlik kararı verilmesi gerektiği gözetilmeden, yargılamaya devamla hüküm tesisi,  Bozmayı gerektirmiş, sanık müdafinin temyiz talebi bu itibarla yerinde görülmüş olduğundan sair yönleri incelenmeyen hükümlerin bu sebepten 6723 sayılı Kanun’un 33.maddesiyle değişik 5320 sayılı Kanun’un 8/1. maddesi ile yürürlükte bulunan 1412 sayılı CMUK'un 321. maddesi uyarınca isteme aykırı olarak BOZULMASINA, CMUK’un 326/son maddesi gereğince sanığın kazanılmış haklarının dikkate alınmasına, 25.01.2021 gününde oy birliğiyle karar verildi."
}