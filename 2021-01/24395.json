{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Sanıkların nitelikli dolandırıcılık ve resmi belgede sahtecilik suçlarından beraatlarına ilişkin hükümler, katılan vekili tarafından temyiz edilmekle, dosya incelenerek gereği düşünüldü;  Katılan ...'ın Kardeşler .... Sanayi ve Ticaret Limited Şirketi’nin sahibi ve yetkilisi olduğu, sanık ...'ün ise, .... Metal isimli iş yerinin sahibi ve yetkilisi olduğu, diğer sanık ...'in de, sanık ...'un yanında çalıştığı ve onun adına işleri takip ettiği, sanıkların, katılanın yetkilisi olduğu şirketten yapmış oldukları ticari alışveriş karşılığında, sanık ...'a ait çek hesabından 05.04.2012 keşide tarihli, 60.000 TL bedelli, 10.04.2012 keşide tarihli, 40.000 TL bedelli ve 15.04.2012 keşide tarihli, 60.000 TL bedelli çekleri katılana verdikleri, bu çekleri sanık ...'in doldurup, diğer sanık ...'un imzasını taklit etmek suretiyle imzaladığı, çeklerin bankaya ibrazında karşılıksız çıktığı, sanıkların bu şekilde atılı suçları işledikleri iddia edilen olayda;  Sanık ...’ün savunmalarında, suça konu çeklerin kendisine ait olduğunu beyan edip, çeklerdeki imzayı ve borcu kabul ettiği, çeklerdeki yazı ve rakamları, yanında çalışan ve çek keşide etmesi hususunda kendisine vekaletname verdiğini belirttiği diğer sanık ...’in doldurduğunu, kendisinin ise imzaladığını ifade ettiği, sanık ...’in de aynı doğrultuda beyanda bulunduğu, suça konu çeklerin sahteliğine dair katılanın iddiaları dışında bir delil bulunmadığı, ayrıntısı Yargıtay Ceza Genel Kurulu'nun 30.03.1992 gün ve 80/98 sayılı kararında da belirtildiği üzere, belgede sahtecilik suçlarında önceden verilen rıza üzerine borçlu yerine onun imzasının atılmasında zarar verme bilinç ve iradesi ile hareket edilmediğinden suç kastından söz edilemeyeceği cihetle, sanık ...’un borcu ve imzayı kabul etmesi karşısında, çeki bir başka kişinin imzalaması halinde dahi resmi belgede sahtecilik suçunun kanuni unsurlarının oluşmayacağı ve sanıkların dolandırıcılık kastıyla hareket etmedikleri gerekçesiyle verilen beraat hükümlerinde bir isabetsizlik görülmemiştir.  Yapılan yargılama sonunda, sanıkların atılı suçları işlediğinin sabit olmadığı gerekçe gösterilerek mahkemece kabul ve takdir kılınmış olduğundan, katılan vekilinin, atılı suçların sübut bulduğuna ilişkin temyiz itirazlarının reddiyle, hükümlerin ONANMASINA, 13/01/2021 tarihinde oy birliğiyle karar verildi."
}