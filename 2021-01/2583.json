{
    "Dairesi": "7.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Yasaya aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat, müsadere    Yerel mahkemece verilen hüküm temyiz edilmekle; başvurunun nitelik, ceza türü, süresi ve suç tarihine göre dosya okunduktan sonra Türk Milleti adına gereği görüşülüp düşünüldü;  I) Müşteki Gümrük İdaresi vekilinin temyizi üzerine yapılan incelemede;  Suç tarihi ve ele geçen eşyanın niteliğine göre suçtan doğrudan zarar görmeyen Gümrük İdaresi’nin davaya katılma kararı kaldırılmış olduğundan katılma ve hükmü temyiz yetkisi bulunmadığından, Gümrük İdaresi vekilinin vaki temyiz talebinin 5320 sayılı Yasanın 8/1. maddesi uyarınca yürürlükte bulunan 1412 sayılı CMUK.nun 317. maddesi gereğince REDDİNE,  II) Katılan Tarım ve Orman Bakanlığı vekilinin temyizi üzerine yapılan incelemede;  Zamanaşımını kesen son işlem olan, sanıklar hakkında mahkumiyet hükmünün kurulduğu 28.12.2011 tarihi itibarıyla hüküm tarihi olan 24.06.2020 tarihinden önce, 5237 sayılı TCK'nun 66/1-e madde fıkrasında öngörülen sekiz yıllık asli zamanaşımı süresinin tamamlanmış bulunduğu ancak bu husus yeniden yargılamayı gerektirmediği cihetle, katılan Tarım ve Orman Bakanlığı vekilinin temyiz itirazının kabulü ile 5320 sayılı Yasanın 8/1. maddesi gereğince yürürlükte bulunan 1412 sayılı CMUK'nun 321. maddesi uyarınca hükmün BOZULMASINA, anılan maddeler uyarınca sanıklar hakkındaki kamu davasının zamanaşımı nedeniyle 5271 sayılı CMK'nun 223/8. maddesine göre DÜŞÜRÜLMESİNE, dava konusu kaçak sigaraların 5607 sayılı Kanun'un 13/1.maddesi yollamasıyla TCK'nun 54/4. maddesi uyarınca MÜSADERESİNE, 18.01.2021 tarihinde oy birliğiyle karar verildi."
}