{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Gerekçeli karar başlığında suç isminin kanun hükmü gereğince sahteliği sabit oluncaya kadar geçerli resmi belgede sahtecilik yerine resmi belgede sahtecilik yazılması ve suç tarihinin 20.09.2007 yerine 15.05.2007 olarak yazılması mahallinde düzeltilebilir yazım hatası olarak değerlendirilmiştir.  Dosya kapsamında tanık olarak beyanı alınan ... tarafından kül halinde sanık ...’ya devredilen şirkette ... adına kayıtlı 41 AU 580 plakalı aracın da bulunduğu, sanıkların söz konusu aracın kaza yapması nedeniyle ... tarafından şirket çalışanı sanık ...’a verildiği iddia edilen 20.09.2007 tarihli vekaletname ile kasko bedelini talep edebilmek için katılan ...’ne başvurulduğu iddia ve kabul edilen olayda; belgede sahtecilik suçlarında aldatıcılık niteliği bulunup bulunmadığının takdir ve tayini ... ait olduğu da gözetilerek suçun maddi konusunu oluşturan söz konusu vekaletnamenin duruşmada incelenmek suretiyle yasal unsurlarının tam olup olmadığı ve aldatıcılık niteliğinin bulunup bulunmadığı hususunda gözlem yapılması ve sonucuna göre aldatıcılık niteliğine haiz olması durumunda resmi belgede sahtecilik suçunun oluşacağı da değerlendirildikten sonra söz konusu sahtecilik işleminin gerçek bir durumun belgelendirilmesi nedeniyle yapılıp yapılmadığının tespiti ile TCK’nun 211. maddesinin uygulanıp uygulanmayacağının tartışılarak sonucuna göre sanıkların hukuki durumunun belirlenmesi gerekirken yazılı şekilde sanıklar hakkında beraat kararı verilmesi,  Yasaya aykırı, katılan vekilinin temyiz talepleri bu itibarla yerinde görüldüğünden, hükümlerin bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nin 321. maddesi uyarınca BOZULMASINA, 13.01.2021 tarihinde oy birliğiyle karar verildi."
}