{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Bilişim sistemleri banka veya kredi kurumlarının araç olarak kullanılması suretiyle dolandırıcılık, resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : CMK'nın 223/2-e maddesi uyarınca beraat (her iki suç yönünden)    Nitelikli dolandırıcılık, resmi belgede sahtecilik suçlarından sanığın beraatine ilişkin hükümler O yer Cumhuriyet savcısı tarafından temyiz edilmekle, dosya incelenerek gereği düşünüldü:  Sanığın, çek hesabı sahibi olan yeğeni ... adına çek keşidesine yetkili olduğuna ilişkin 06/11/2007 tarihli vekaletname bulunduğu ancak daha sonra 22/09/2008 tarihinde vekaletten azledildiği, katılandan aldığı mobilyalar karşılığında verdiği 15/03/2009 keşide tarihli, 11.000 TL bedelli suça konu çeki ödemediği, bu şekilde üzerine atılı suçları işlediği iddia olunan olayda; sanığın ağabeyi ve yeğeni ile birlikte işlettikleri mobilya mağazasında kendisinin de çek keşide etmeye yetkili olduğuna, iflas ettikleri için çekin ödenemediğine, çeki imzaladığı tarihte yetkili olduğuna yönelik savunmaları, katılan beyanları, ekspertiz raporu, vekaletname ve azilnameler ile dosya kapsamı itibariyle sanığın çek keşide etme yetkisinden azline ilişkin belgenin sanığa tebliğine dair belge bulunmadığından savunmasının aksine cezalandırılmasına yeterli kesin, somut ve inandırıcı delil bulunmadığı kabulü ile verilen beraat hükümlerinde bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; O yer Cumhuriyet savcısının, sanığın suça konu çeki vekaletten azil tarihinden sonra keşide etttiğinden atılı suçlardan mahkumiyetine karar verilmesi gerektiğine yönelik temyiz itirazlarının reddiyle hükümlerin ONANMASINA, 27/01/2021 tarihinde oybirliğiyle karar verildi."
}