{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Kasten Yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet      Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  1) Oluşa, dosya kapsamına göre, sanığın olaydan 3 gün önce eşini darp ettiği, sanığın eşinin bu sebeple bir kaç günlüğüne köyüne gittiği ve evine geri döndüğü, olay günü eşinin abisinin sanığı arayarak kardeşinin sanıktan boşanmak istediğini söylediği, sanığın da bundan duyduğu öfke ile sinirli bir şekilde aracıyla kendi evinin önüne geldiği, bu sırada evlerinin önünde katılanın da aralarında bulunduğu komşularının üzerine doğru aracını hızla sürmek suretiyle katılanı kemik kırığı olacak ve duyularından veya organlarından birinin işlevinin sürekli zayıflamasına neden olacak şekilde bilerek ve isteyerek yaraladığı, daha sonra yaralanan katılanı orada bırakıp eşiyle görüşmek için evinin kapısını tekmelediği, sanığın eyleminin doğrudan kast olarak kabulünün gerekeceği anlaşılmakla, sanık hakkında kurulan hükümde olası kast ile 5237 sayılı TCK’nin 21/2. maddesi gereği (½) oranında indirim uygulanmak suretiyle eksik ceza tayini,  2) Katılanın yaralanmasına ilişkin, Samsun Adli Tıp Kurulu tarafından düzenlenen adli rapora göre; sanığın eylemi nedeniyle müştekinin hayat fonksiyonlarını orta derecede etkileyen kemik kırığına ve organlardan birinin işlevinin sürekli zayıflamasına neden olacak şekilde yaralandığı olayda, birden fazla nitelikli halin (TCK'nin 87/3 ve 87/1-a maddeleri) ihlali ile atılı suçu işleyen sanık hakkında, meydana gelen zararın ağırlığı dikkate alınarak, 5237 sayılı TCK'nin 86/1. maddesi gereğince temel cezaya hükmedilirken, TCK'nin 3. maddesindeki cezada orantılılık ilkesi de gözetilerek hakkaniyete uygun ve sonuca etkili şekilde alt sınırdan uzaklaşılarak tayin edilmesi gerekirken yazılı şekilde cezanın alt sınırdan belirlenmesi suretiyle sanık hakkında eksik ceza tayini,  3) Anayasa Mahkemesinin, 24.11.2015 tarih ve 29542 sayılı Resmi Gazete'de yayımlanarak yürürlüğe giren 08.10.2015 tarihli, 2014/140 Esas ve 2015/85 Karar sayılı iptal kararı ile 5237 sayılı TCK'nin 53. maddesindeki bazı ibarelerin iptal edilmesi nedeniyle, hak yoksunlukları yönünden sanığın hukuki durumunun yeniden değerlendirilmesinde zorunluluk bulunması,  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdiri ile gösterilen gerekçeye göre sanık müdafiin yerinde görülmeyen temyiz sebeplerinin reddiyle hükmün istem gibi ONANMASINA, CMUK'un 326/son maddesi uyarınca sanığın kazanılmış haklarının dikkate alınmasına, 28.01.2021 gününde oy birliğiyle karar verildi."
}