{
    "Dairesi": "1.Ceza Dairesi",
    "Mahkemesi": "",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (KANUN YARARINA BOZMA İSTEMİ)      Devletin egemenlik alametlerini alenen aşağılama ve terör örgütü propagandası yapmak suçlarından Gebze 2. Ağır Ceza Mahkemesinin 01/12/2016 tarihli ve 2016/1067 değişik iş sayılı içtima kararıyla 3 yıl 6 ay hapis cezasına hükümlü ... hakkında, Kocaeli Cumhuriyet Başsavcılığınca, 5275 sayılı Kanunun 107/4. Maddesine göre tanzim edilen 31/01/2017 tarihli ve 2017/5-731 ilamat sayılı müddetnameye yönelik itirazın kabulü ile hükümlü hakkında anılan Kanunun 107/2. maddesi uyarınca müddetname düzenlenmesine ilişkin aynı Mahkemenin 25/07/2017 tarihli ve 2017/470 değişik iş sayılı kararına karşı yapılan itirazın reddine dair mercii Gebze 3. Ağır Ceza Mahkemesinin 22/09/2017 tarihli ve 2017/355 değişik iş sayılı kararı ile ilgili olarak;  Dosya kapsamına göre, 3713 sayılı Kanunun 4. maddesinde, 5237 sayılı Türk Ceza Kanunu'nun 300. maddesinde tanımlanan suçun terör örgütü faaliyeti çerçevesinde işlenmesi halinde terör suçu sayılacağının bildirilmiş olması karşısında, sanık hakkında, devletin egemenlik alametlerini alenen aşağılama suçu ile birlikte terör örgütü propagandası yapma suçundan da hüküm kurulmuş olması sebebiyle, sanığın cezasının 5275 sayılı Kanun'un 107/4. maddesine göre infaz edilmesi gerektiği gözetilmeden, itirazın kabulü yerine, yazılı şekilde reddine karar verilmesinde isabet görülmediğinden bahisle 5271 Sayılı Ceza Muhakemesi Kanunu’nun 309. maddesi uyarınca anılan kararın bozulması lüzumu Yüksek Adalet Bakanlığı Ceza İşleri Genel Müdürlüğünün 02/01/2018 gün ve 94660652-105-41-11255-2017-Kyb sayılı yazılı istemlerine müsteniden Yargıtay Cumhuriyet Başsavcılığının tebliğnamesi ile Dairemize ihbar ve dava evrakı gönderilmekle, incelenerek gereği düşünüldü;    TÜRK MİLLETİ ADINA    3713 sayılı Kanunun 4. maddesinde, 5237 sayılı Türk Ceza Kanununun 300. maddesinde tanımlanan suçun terör örgütü faaliyeti çerçevesinde işlenmesi halinde terör suçu sayılacağının bildirilmiş olması, mahkemenin kabul ve gerekçesine göre sanığın devletin egemenlik alametlerini aşağılama suçunu terör örgütü faaliyeti çerçevesinde işlemediğinden Terörle Mücadele Kanunun 4 ve 5. maddeleri uyarınca cezada arttırım yoluna gidilmediğinin açıkca bildirilmesi karşısında bu suçtan verilen cezanın infazının 5275 sayılı Ceza ve Güvenlik Tedbirlerinin İnfazı Hakkında Kanunun 107/2. maddesi uyarınca yapılması gerektiği yönündeki kararında ve karara karşı yapılan itirazın reddine dair Gebze 3. Ağır Ceza Mahkemesinin 22.09.2017 tarihli ve 2017/355 değişik iş sayılı Kararında isabetsizlik görülmediğinden hükümlü hakkında devletin egemenlik alametlerini alenen aşağılama suçu ile birlikte terör örgütü propagandası yapma suçundan da hüküm kurulmuş olması sebebiyle, cezasının infazının 5275 sayılı Kanunun 107/4. maddesine göre yapılması gerektiği gerekçesiyle mahkemenin takdirine ilişen kanun yararına bozma isteminin 5271 sayılı CMK'nin 309. maddesi uyarınca REDDİNE, dosyanın Mahkemesine gönderilmek üzere Yargıtay Cumhuriyet Başsavcılığına TEVDİİNE, 18/01/2021 gününde oy birliğiyle karar verildi."
}