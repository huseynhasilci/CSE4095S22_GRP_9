{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık ve resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Nitelikli dolandırıcılık ve resmi belgede sahtecilik suçlarından sanıkların beraatine ilişkin hükümler katılan vekili tarafından temyiz edilmekle, dosya incelenerek gereği düşünüldü;  Sanık ...'nin katılan ...’nin eski eşi olduğu, sanık ...’ın katılan ile boşandıktan sonra katılanın üzerine kayıtlı eve ve banka hesabına elkoyabilmek amacıyla tanzim tarihi 06.08.2009 vade tarihi ise 06.08.2010 olan, 85.000.- TL bedelli, borçlusu ..., lehdarı ise ... olan sahte senedi düzenlediği, daha sonra da bu senedi cirolamak suretiyle birlikte hareket ettiği diğer sanık ...’ya verdiği, sanık ...’nun Ankara 4. Asliye Ticaret Mahkemesinden aldığı ihtiyati haciz kararı ile Ankara 12. İcra Müdürlüğünün 2011/4435 esas sayılı dosyasında katılan aleyhine icra takibi yaptığı, böylece sanıkların nitelikli dolandırıcılık ve resmi belgede sahtecilik suçlarını işlediklerinin iddia ediliği olayda; sanık savunması, katılan beyanı, ATK Fizik İhtisas Dairesi Adli Belge İnceleme Şubesinin suça konu senet üzerindeki ... adına atılı borçlu imzalarının ...'ın eli ürünü olduğuna dair 25.12.2014 tarihli raporu ile tüm dosya kapsamına göre, sanıklar ... ve ...'nin üzerlerine atılı resmi belgede sahtecilik ve nitelikli dolandırıcılık suçlarını işlediklerine dair mahkumiyetlerine yeterli, kuşkudan uzak, somut ve inandırıcı deliller olmadığı anlaşılmış, atılı suçlardan her iki sanığın ayrı ayrı beraatlerine ilişkin mahkemenin kabulünde bir isabetsizlik görülmemiştir.  Yapılan yargılama sonunda, yüklenen suçlar yönünden gerekçesi gösterilerek mahkemece kabul ve takdir kılınmış olduğundan, katılan vekilinin usul ve yasaya aykırı karar verildiğine ilişkin temyiz itirazlarının reddiyle, hükümlerin ONANMASINA, 25/01/2021 gününde oy birliğiyle karar verildi."
}