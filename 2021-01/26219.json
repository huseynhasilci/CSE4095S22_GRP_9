{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 157/1, 52, 53. maddeleri uyarınca mahkumiyet    Dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü;  Suç tarihinde katılanı önce ev sonra cep telefonundan arayıp kendisini polis olarak tanıtan kişinin, evinde bulunan altınların çalıntı olduğunu, kendileri tarafından incelenmesi gerektiğini beyan ederek inandırdığı katılanın evinde bulunan yaklaşık 25.000 TL değerindeki altını alıp arayan kişinin yönlendirmesiyle Müftülük binası yakınlarına sokak üzerine bıraktığı, daha sonra dolandırıldığını anlayarak şikayetçi olduğu, çevre güvenlik kameraları incelendiğinde sanığın içinde altın olan poşeti aldığının tespit edildiği, bu suretle dolandırıcılık suçunu işlediğinin iddia edildiği olayda; eylemin, 5237 sayılı TCK'nın 158/1-L maddesinde öngörülen nitelikli dolandırıcılık suçunu oluşturup oluşturmayacağına ilişkin delillerin takdirinin üst dereceli Ağır Ceza Mahkemesine ait olduğu gözetilerek görevsizlik kararı verilmesinde zorunluluk bulunması,  Bozmayı gerektirmiş, sanık müdafiinin temyiz itirazları bu itibarla yerinde görülmüş olduğundan, sair yönleri incelenmeyen hükmün bu nedenle, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, aynı Kanunun 326/son maddesi uyarınca ceza miktarı bakımından kazanılmış haklarının saklı tutulmasına, 14/01/2021 tarihinde oybirliğiyle karar verildi."
}