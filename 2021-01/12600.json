{
    "Dairesi": "16.Ceza Dairesi",
    "Mahkemesi": "Ceza Dairesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Silahlı terör örgütüne üye olma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 314/2, 3713 sayılı Kanunun 5/1, TCK'nın 62,  53, 58/9, 63 maddeleri uyarınca hükmedilen  mahkumiyet kararına ilişkin istinaf başvurusunun  esastan reddi    Bölge Adliye Mahkemesince verilen hüküm temyiz edilmekle;  Temyiz edenin sıfatı, başvurunun süresi, kararın niteliği ve temyiz sebeplerine göre dosya incelendi, gereği düşünüldü;  Temyiz talebinin reddi nedenleri bulunmadığından işin esasına geçildi;  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  1-... kullanıcısı olduğunu kabul etmeyen sanığın, ... uygulamasını kullandığının kuşkuya yer vermeyecek şekilde teknik verilerle tespiti halinde, ... kullanıcısı olduğuna dair delilin atılı suçun sübutunun tayini açısından belirleyici nitelikte olması karşısında, sanığın kullandığı iddia edilen başkası adına kayıtlı... nolu GSM hattının, sanık tarafından kullanılıp kullanılmadığının teknik olarak tespiti için ilgili hat ile sanığın kullandığını beyan ettiği ... nolu GSM hattının HTS kayıtları temin edilerek baz bilgileri de göz önünde bulundurulmak suretiyle karşılaştırılıp belirtilen hat üzerinden ... kullanan kişinin sanık olup olmadığı doğrultusunda tereddüte mahal bırakmayacak şekilde bilirkişiden teknik rapor alınması, sanığın kullandığı iddia edilen ancak başkası adına kayıtlı telefon hattı ile görüşme yapan kişilerin tanık olarak beyanlarının alınması, gerekçeli kararda bahsi geçen tespit ve değerlendirme tutanağındaki bilgilerin sanığa ait olup olmadığının tespiti için, sanığa ait olduğu kabul edilen ID’yi eklemiş olduğu tespit edilen kişilerin kimler olduğu ve bu kişiler ile sanık arasında iletişim bulunup bulunmadığının araştırılması, ayrıca UYAP örgütlü suçlar soruşturma bilgi havuzu üzerinde araştırma yapılarak sanık hakkında bilgi ve beyan olup olmadığının tespiti ile gerekirse ilgili şahısların tanık olarak dinlenmeleri sağlanarak; tüm bu delillerin CMK'nın 217. maddesi uyarınca duruşmada sanık ve müdafiine okunduktan sonra sanığın hukuki durumunun takdir ve tayini gerekirken yazılı şekilde eksik araştırma neticesinde hüküm kurulması,  2-Suç tarihinin temadinin kesildiği yakalanma tarihi olan “13.05.2019” yerine gerekçeli karar başlıklarında “13.05.2020\" olarak ve gözaltı tarihinin İlk Derece Mahkemesi gerekçeli karar başlığında \"13.05.2019\" yerine \"13.05.2020\" yazılması,  Kanuna aykırı, sanık müdafiinin temyiz itirazları bu itibarla yerinde görülmüş olduğundan,bu sebeplerden dolayı hükmün CMK'nın 302/2. maddesi uyarınca BOZULMASINA, sanığın tutuklulukta geçirdiği süre, atılı suç için kanun maddelerinde öngörülen ceza miktarı ve bozma nedeni gözetilerek tutukluluk halinin devamına, 28.02.2019 tarihinde yürürlüğe giren 20.02.2019 tarih ve 7165 sayılı Kanunun 8. maddesiyle değişik 5271 sayılı Kanunun 304. maddesi uyarınca dosyanın İstanbul 37. Ağır Ceza Mahkemesine, kararın bir örneğinin bilgi için İstanbul Bölge Adliye Mahkemesi 27. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 25.01.2021 tarihinde oybirliğiyle karar verildi."
}