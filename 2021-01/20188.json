{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; \"yapılan inceleme, araştırma ve uygulamanın hüküm vermeye yeterli bulunmadığı açıklanarak, tarafların tutunduğu tapu kayıtlarının tesisinden itibaren tüm tedavüllerinin ve haritalarının getirtilerek dosyanın ikmal edilmesi, ardından mahallinde yöntemince keşif yapılması suretiyle tarafların dayandığı tapu kayıtlarının uygulanarak kapsamlarının belirlenmesi, fen bilirkişisinden yerel bilirkişi ve tanıkların gösterdiği sınırları gösterecek şekilde keşfi ve uygulamayı denetlemeye elverişli rapor alınması, bilirkişi ve tanık sözlerinin komşu parsel tutanak ve dayanaklarıyla denetlenmesi ve bundan sonra tüm deliller birlikte değerlendirilerek sonucuna göre bir karar verilmesi\" gereğine değinilmiştir. Mahkemece, bozma ilamına uyularak yapılan yargılama sonunda davanın kısmen kabulüne, 132 ada 34 parsel sayılı taşınmazın 28.06.2016 tarihli fen bilirkişisi raporu ve krokisinde (A) harfi ile gösterilen 458,89 metrekare yüzölçümündeki kısmı ile 133 ada 13 parsel sayılı taşınmazın aynı raporda (D) harfi ile gösterilen 390,68 metrekare yüzölçümündeki kısmının tapu kayıtlarının iptali ile bu kısımların ayrı ayrı davacı Hazine adına tapuya kayıt ve tesciline karar verilmiş; hüküm, davacı Hazine temsilcisi tarafından temyiz edilmiştir.  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 28.01.2021 gününde oybirliği ile karar verildi."
}