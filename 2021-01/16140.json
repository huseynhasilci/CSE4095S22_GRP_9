{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : BAKIRKÖY 1. Çocuk Ağır Ceza Mahkemesi   Hüküm : Mahkûmiyet      Dosya incelendi.  GEREĞİ GÖRÜŞÜLÜP DÜŞÜNÜLDÜ:  Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eylemin sanıklar tarafından gerçekleştirildiğinin saptandığı, eyleme uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından; yerinde görülmeyen diğer temyiz itirazlarının reddine, ancak;  1- Üretimi, bulundurulması, kullanılması, taşınması, alım ve satımı suç oluşturan, uyuşturucu maddenin TCK’nın 54/4. maddesi uyarınca müsaderesi yerine, fıkrası belirtilmeden TCK’nın 54. maddesi gereğince müsaderesine karar verilmesi,  2- Sanıklardan elde edilen, adli emanetin 2014/11503 sırasında kayıtlı 455 TL’nin suçtan elde edildiğine ilişkin yeterli delil bulunmadığı gözetilmeden, sanıklara iadesi yerine müsaderesine karar verilmesi,  Kanuna aykırı, sanıklar müdafiinin temyiz itirazları bu nedenle yerinde olduğundan, hükümlerin CMUK’nın 321. maddesi gereğince BOZULMASINA; ancak bu durumun yeniden duruşma yapılmaksızın aynı Kanunun 322. maddesi uyarınca düzeltilmesi ve eksikliğin giderilmesi mümkün bulunduğundan;  1- Hükümde müsaderelere ilişkin bölümlerde yer alan \"TCK.nun 54. maddesi gereğince\" ibaresinin çıkarılarak, yerine \"TCK'nın 54/4. maddesi gereğince\" ibaresinin hükme eklenmesi,  2- Hüküm fıkrasından kazanç müsaderesine ilişkin bölümün çıkarılması ve yerine ''Adli Emanetin 2014/11503 sırasında kayıtlı 455 TL’nin suçtan elde edildiğine ilişkin yeterli delil bulunmadığından sanıklara iadesine” ibaresinin eklenmesi,  Suretiyle, hükümlerin DÜZELTİLEREK ONANMASINA, 26/01/2021 tarihinde oy birliği ile karar verildi."
}