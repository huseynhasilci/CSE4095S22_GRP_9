{
    "Dairesi": "16.Hukuk Dairesi",
    "Mahkemesi": "KADASTRO MAHKEMESİ",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " KADASTRO TESPİTİNE İTİRAZ",
    "Birinci Mahkemesi": "",
    "ictihat": "     Taraflar arasında görülen dava sonucunda verilen hükmün Yargıtay'ca incelenmesi istenilmekle; inceleme raporu ve dosyadaki belgeler okundu, GEREĞİ GÖRÜŞÜLDÜ:  1- Gerekçeli kararın, davalı ...’a tebliğ edildiğine dair dosya içerisinde her hangi bir bilgi ve belge bulunmadığından, adı geçene gerekçeli kararın tebliğ edilip edilmediği araştırılarak, tebliğ edilmiş ise tebliğ belgesinin dosya arasına konulması ya da kayıtlara dayanılarak bu durumun belgelendirilmesi; tebliğ edilmemişse, gerekçeli kararın anılan davalıya 7201 sayılı Tebligat Kanunu ile Tebligat Kanununun Uygulanmasına Dair Yönetmelik hükümlerine uygun şekilde tebliğ edilerek temyiz süresinin beklenmesi,  2- Tebligat Kanunu'na göre tebligat evrakı üzerinde tebliğ memurunun ad, soyad ve kaşesinin bulunması zorunludur. Davalı ... ile müdahiller ..., ... ve ...’ e gerekçeli kararın tebliğine ilişkin tebligat evraklarında dağıtıcının ad, soyad ve kaşesi bulunmadığı ve bu nedenle adı geçenlere yapılan gerekçeli karar tebliğinin usulüne uygun olmadığı anlaşıldığından, gerekçeli kararın anılan davalı ... müdahillere 7201 sayılı Tebligat Kanunu ile Tebligat Kanununun Uygulanmasına Dair Yönetmelik hükümlerine uygun şekilde tebliğ edilerek temyiz süresinin beklenmesi,  3- Asli müdahiller ..., ..., ..., ..., ..., ... ve ... adlarına çıkartılan gerekçeli karar evraklarının, yasa hükümlerine aykırı olarak PTT aracılığı ile doğrudan adı geçenlerin yurt dışı adreslerine tebliğ edildiği ve bu nedenle söz konusu tebligatların usulüne uygun olmadığı anlaşıldığından, gerekçeli kararın anılan mühadillerin yurt dışındaki adreslerine 7201 sayılı Tebligat Kanunu'nun 25/a maddesinde açıklanan tebligat usulüne uygun olarak tebliğ edilerek temyiz süresinin beklenilmesi ve bundan sonra temyiz incelemesi yapılmak üzere gönderilmesi için dosyanın Mahkemesine GERİ ÇEVRİLMESİNE, 28.01.2021 gününde oybirliğiyle karar verildi."
}