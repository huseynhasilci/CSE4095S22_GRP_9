{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Siyasi Partiler veya meslek kuruluşlarının kullanımında olan bina, tesis veya eşyaya zarar verme, mala zarar verme, kamu malına zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Sanık ... ve Suça Sürüklenen Çocuk ...'ın haklarında tesis edilen ek kararlara yönelik temyiz itirazları incelendiğinde;  Ayrıntısı Yargıtay Ceza Genel Kurulunun 17/05/2011 tarih, 66-96 sayılı kararında da açıklandığı üzere, 01/06/2005 tarihinden sonra gerçekleştirilen yasa değişiklikleri nedeniyle uyarlama yargılamasının tabi olacağı ilkelerin 5252 sayılı Kanun'un 9. maddesine göre değil, 5275 sayılı Ceza ve Güvenlik Tedbirlerinin İnfazı Hakkında Kanun'un 98 ilâ 101. maddelerine göre belirlenmesi gerektiği, uyarlama yargılaması sonucunda verilen kararlara karşı başvurulabilecek yasa yolunun ise 5275 sayılı Kanun'un 101/3. maddesi uyarınca itiraz yasa yolu olduğu ve bu tür kararların temyizinin mümkün olmadığı dikkate alınarak, CMK'nın 264. maddesine göre de kanun yolunun ve merciinin belirlenmesinde yanılma, başvuranın hakkını ortadan kaldırmayacağından, hükümlü müdafiinin dilekçesi itiraz niteliğinde kabul edilerek itirazın merciince incelenmesi için dosyanın incelenmeksizin istem gibi mahalline İADESİNE,  Sanık ... hakkında kurulan hukümlerinin temyiz incelemesinde;  1)Siyasi Partiler veya Meslek Kuruluşlarının Kullanımında Olan Bina, Tesis veya Eşyaya Zarar Verme suçundan tesis edilen hükme yönelik temyiz itirazları incelendiğinde; sanık ... hakkında CHP binasına yönelik suçlamayla ilgili dosya kapsamında inceleme dışı sanık ...’ın atfı cürüm niteliğindeki beyanı dışında delil bulunmadığından ve atılı suçu birlikte işlediği iddia edilen ... hakkında aynı eylem nedeni ile verilen mahkumiyet hükmünü içeren Kandıra Asliye Ceza Mahkemesinin 2012/48 esas sayılı dosyasının eksiksiz tüm evraklarının dosyaya getirtilip incelenerek değerlendirilmesi gözetilmeden eksik kovuşturma ile mahkumiyetine karar verilmesi,  2)Sanık ... Şevik hakkında katılanlar ..., ... ve ...'a yönelik mala zarar verme suçundan tesis edilen hükme yönelik temyiz itirazları incelendiğinde; Diğer temyiz itirazlarının reddine, Ancak; sanık ... hakkında mağdurlara yönelik işyerlerine karşı mala zarar verme suçundan hüküm kurulurken 28/06/2014 tarihli ve 6545 sayılı Kanun'un 65. maddesiyle, TCK 152. maddesinin birinci fıkrasında yer alan “altı” ibaresi “dört” şeklinde ve aynı şekilde TCK'nun 152/2-a maddesinde artırım oranının iki katından bir katına indirilmesi şeklinde değiştirilmiş olduğundan hükümden sonraki değişiklikte cezanın üst haddinin sanık lehine olması nedeniyle sanığın hukuki durumunun yeniden değerlendirilmesinde zorunluluk bulunması,  Bozmayı gerektirmiş, sanık müdafiinin temyiz itirazları bu itibarla yerinde görülmüş olduğundan hükmün bu sebepten dolayı istem gibi BOZULMASINA, 25.01.2021 tarihinde oybirliğiyle karar verildi."
}