{
    "Dairesi": "16.Hukuk Dairesi",
    "Mahkemesi": "ASLİYE HUKUK MAHKEMESİ",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": " ELATMANIN ÖNLENMESİ VE KAL",
    "Birinci Mahkemesi": "",
    "ictihat": "     Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Yargıtay bozma ilamında özetle; \" tavzihi istenen mahkeme kararına dayanak olan fen bilirkişi rapor ve krokisinde, taşınmazın (A) ve (B) harfi ile gösterilen bölümlerinin geometrik şeklinin ve yüzölçümlerinin belirtildiği, dayanağı olan bu krokideki (A) ve (B) harfli bölümlerinin geometrik şekline dokunulmaksızın taşınmaz bölümlerine ait yüzölçümünün düzeltilmesi isteminin tavzih kapsamında yapılabileceği belirtilerek, Mahkemece, davanın kabulüne karar verilerek (A) ve (B) harfli bölümlerin yüzölçümlerini düzeltecek şekilde hükmün tavzih edilmesi\" gereğine değinilmiştir. Mahkemece, bozma ilamına uyularak yapılan yargılama sonunda tavzih talebinin kabulüne, Mahkemenin 24.12.2002 tarih 2002/521 Esas 2002/661 Karar sayılı ilamının 1. fıkrasının \"dava konusu olan ... İli, ... İlçesi, ... Mahallesinde kain 225 ada, 9 parsel sayılı taşınmazın fen bilirkişisinin 30.11.2012 tarihli raporu ve ekli krokide (A) harfi ile gösterilen 346,41 metrekarelik kısmı ile (B) harfi ile gösterilen 129,79 metrekarelik kısmın tapusunun iptali ile bu kısmın orman vasfı ile Hazine adına tapuya tesciline\" şeklinde tavzihen düzeltilmesine karar verilmiş; hüküm, davalı ... Arsa ve Konut Yapı Kooperatifi vekili tarafından temyiz edilmiştir.  Dosya içeriğine, mahkemece hükmüne uyulan bozma kararında açıklandığı gibi işlem yapılıp sonucuna göre hüküm verilmiş olmasına, delillerin takdirinde bir isabetsizlik bulunmamasına göre, yerinde bulunmayan temyiz itirazlarının reddi ile usul ve yasaya uygun olan hükmün ONANMASINA, aşağıda yazılı bakiye temyiz karar harcının temyiz edenden alınmasına, yasal koşullar gerçekleştiğinde kararın tebliğinden itibaren 15 gün içinde karar düzeltme yolu açık olmak üzere, 25.01.2021 gününde oybirliğiyle karar verildi."
}