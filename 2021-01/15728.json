{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Taksirle yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK'nın 89/4, 62, 53/6, 51/1-3-4-6-7-8. maddeleri gereği mahkumiyet    Taksirle yaralama suçundan sanığın mahkumiyetine ilişkin hüküm, mahalli Cumhuriyet savcısı tarafından temyiz edilmekle, dosya incelenerek gereği düşünüldü:  Alt sınırdan ceza verildiği halde hükümde aynı zamanda \"teşdit\" ibaresine yer verilmesi mahallinde düzeltilebilir yazım hatası olarak değerlendirilmiştir.  Sanık idaresindeki otomobille, gece vakti, meskun mahalde, aydınlatmanın bulunduğu, bölünmüş, asfalt kaplama caddede seyrederken, olay mahalli olan dört yönlü, ışık kontrollü kavşağa geldiğinde, kendisine hitap eden sarı fasılalı ışığa rağmen, hızını azaltmayarak, kavşağa kontrolsüzce giriş yaptığı esnada, aracının sol ön kısımlarına, gidiş yönüne göre soldan kavşağa katılan ... idaresindeki otomobilin ön kısımlarıyla çarpmasıyla, sanığın tali kusuruyla, bir kişinin vücudunda kemik kırığı oluşacak, bir kişinin ise basit tıbbi müdahale ile giderilebilir şekilde yaralanmasına sebebiyet verdiği olayda;  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine incelenen dosya kapsamına göre mahalli Cumhuriyet savcısının hükmedilen cezanın seçenek yaptırımlara çevrilmesi gerektiğine ilişkin temyiz itirazlarının reddi ile hükmün isteme uygun ONANMASINA, 26/01/2021 tarihinde oy birliğiyle karar verildi."
}