{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " 2863 sayılı Kanuna aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : 2863 sayılı Kanunun 74/1-1. cümle, TCK'nın 35/2, 62, 51/1-3.  maddeleri gereğince mahkumiyet    2863 sayılı Kanuna aykırılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü:  Kayseri Kültür ve Tabiat Varlıklarını Koruma Bölge Kurulunun 27/03/2009 tarih ve 1326 sayılı kararı ile 1. derece arkeolojik sit alanı olarak tescilli Kepez Tepesi mevkiinde, olay günü saat 19:50 sıralarında icra edilen önleyici kolluk devriyesi sırasında kolluk kuvvetleri tarafından yol kenarında park halinde bulunan bir aracın görüldüğü, bu sırada temyiz dışı sanıklar ... ve ...’un aracın yanına geldikleri, kendilerine bölgede ne yaptıkları sorulduğunda, gezmek için geldiklerini beyan ettikleri, adı geçen sanıklarla birlikte çevrede yapılan kontrolde yeni kazı yapıldığına dair bir bulguya rastlanılmadığı, yarım saat süren incelemeden sonra aracın yanına gidildiğinde sanık ... ile birlikte temyiz dışı diğer sanık ...’un aracın yanında beklediklerinin görüldüğü, sanıklarla yapılan mülakatta, bölgeye define aramak için geldiklerini ancak henüz hiçbir yeri kazmadıklarını beyan ettikleri, sanık ...’nın duruşmadaki beyanında da aynı mahiyette savunmada bulunduğu anlaşılmakla, henüz kazı eylemine başlayamadan yakalanan sanık yönünden atılı suçun hazırlık hareketleri tamamlanmış ise de, icra hareketlerine geçilmediğinden, teşebbüs aşamasında kalmış bir fiilden de söz edilemeyeceği değerlendirilerek, sanığın atılı suçtan beraatine karar verilmesi gerektiği gözetilmeksizin, yazılı şekilde mahkumiyetine dair hüküm tesisi,  Kanuna aykırı olup, sanık müdafinin temyiz itirazları bu itibarla yerinde görüldüğünden, hükmün bu sebepten dolayı 5320 sayılı Kanunun 8. maddesi uyarınca halen uygulanmakta olan 1412 sayılı CMUK'un 321. maddesi gereğince isteme uygun olarak BOZULMASINA, bozma nedeninin, hakkında verilen hüküm temyiz edilmeyen sanık ... ve haklarında hükmün açıklanmasının geri bırakılması kararı verilen sanıklar ... ve ...'a hüküm açıklanırken SİRAYETİNE, 21/01/2021 tarihinde oybirliğiyle karar verildi."
}