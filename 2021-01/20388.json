{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Kasten Yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraatine dair          Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Katılanın telefonundan sanığın telefonuna 30/12/2014 tarihinde gece saat 04:12' de atıldığı tespit edilen \"yüzüme sen vurmadın ... vicdanım hiç rahat değil ama yinede seni herkese kötüleyeceğim, sana iftiralar atacağım\" içerikli mesajın; sanıktan şikayeti devam eden ve sanığın kendisine cam şişe fırlatarak yüzünde sabit iz olacak şekilde yaralanan katılanın sanığı suçtan kurtaracak şekilde delil niteliğindeki bu mesajı atması hayatın olağan akışına aykırı kabul edildiği ayrıca katılanın ses sanatçısı olduğu ve bir kaç farklı yerde gece sahneye çıktığı, telefonunun saatlerce kuliste kaldığı, mesajın katılanın telefonundan bir çok şekilde atılmış olabileceği dikkate alınarak oluşa, dosya içeriğine, katılanın sanığın yüzüne cam şişe fırlattığı ve cam parçalarının yüzüne dağılarak yaralandığına yönelik istikrarlı beyanları ile uyumlu Bakırköy Adli Tıp Şube Müdürlüğü tarafından düzenlenen 20/11/2013 tarihli raporda katılanın “Sağ kaş üstünde 3,5x0,4 cm.lik düzensiz kenarlı ciltten çökük, ciltten koyu renkte nedbe, üst dudak sağında 0,5x0,2 cm.lik alt dudak sağında 0,2x0,1 cm.lik, sol göz kapağı altta 2x0,1 cm.lik üst göz kapağında 1x0,1 cm.lik nedbe görüldü” ve katılanın yüzünde sabit ize neden olduğunu gösterir adli rapora göre, sanığın olay öncesinde katılana yönelik hakaret ve tehdit mesajları attığı da göz önüne alındığında sanığın katılana yönelik kasten yaralama suçundan cezalandırılması yerine yazılı şekilde beraatine karar verilmesi,  Bozmayı gerektirmiş, katılan vekilinin temyiz sebepleri bu itibarla yerinde görülmüş olduğundan, hükmün bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca BOZULMASINA, 28.01.2021 gününde oy birliğiyle karar verildi."
}