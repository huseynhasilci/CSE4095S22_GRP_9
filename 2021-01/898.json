{
    "Dairesi": "9.Hukuk Dairesi",
    "Mahkemesi": "İş Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen kararın, temyizen incelenmesi davalı vekili tarafından istenilmekle, temyiz talebinin süresinde olduğu anlaşıldı. Dava dosyası için Tetkik Hakimi tarafından düzenlenen rapor dinlendikten sonra dosya incelendi, gereği konuşulup düşünüldü:       Davacı İsteminin Özeti:  Davacı vekili, müvekkilinin iş güvenliği uzmanı olarak belirli süreli iş sözleşme ile çalışırken iş akdinin süre bitiminden önce haksız nedenle işverence feshedildiğini iddia ederek bakiye süre ücret alacağı için başlattığı takibe yapılan itirazın iptali ile, %20 icra inkar tazminatına karar verilmesini talep etmiştir.  Davalı Cevabının Özeti:  Davalı, davanın reddini istemiştir.  Mahkeme Kararının Özeti:  Mahkemece, yapılan yargılama sonucunda yazılı gerekçeyle davanın reddine karar verilmiştir. Davacı tarafın temyizi üzerine karar Dairemizin 20.05.2019 tarihli ve 2017/22441 esas - 2019/11122 karar sayılı ilamı ile bozulmuştur.  Mahkemece bozma ilamına uyularak bozma ilamı doğrultusunda karar verilmiştir.  Temyiz:  Kararı davalı vekili temyiz etmiştir.  Gerekçe:  1-Dosyadaki yazılara, kararın bozmaya uygun olmasına ve delillerin takdirinde bir isabetsizlik bulunmamasına göre, davalı vekilinin aşağıdaki bendin kapsamı dışındaki tüm temyiz itirazlarının reddine karar vermek gerekmiştir.  2-Taraflar arasındaki uyuşmazlık icra inkar tazminatı şartlarının oluşup oluşmadığı noktasında toplanmaktadır.  İtirazın iptali davasında borçlunun haksızlığına karar verilmesi halinde ve alacaklının talep etmiş olması şartıyla, borç miktarının Kanunda gösterilen orandan az olmamak kaydıyla icra inkar tazminatına hükmedilir. İcra inkar tazminatına karar verilebilmesi için alacağın belirli ya da belirlenebilir olması gerekir. Ancak, hak tartışmalı ise icra inkar tazminatına hükmedilemez. Alacağın likit olması şartıyla itirazın iptali davası sonunda borçlunun itirazının kısmen kabulü halinde dahi, kabul edilen kısım bakımından icra inkar tazminatına hükmedilmelidir. İcra inkar tazminatı, asıl alacak bakımından söz konusu olur. İşlemiş faiz isteği yönünden icra inkar tazminatına hükmedilmesi mümkün değildir.  Likit bir alacaktan söz edilebilmesi için, ya alacağın gerçek miktarının belli ve sabit olması ya da borçlusu tarafından belirlenebilmesi için bütün unsurların bilinmesi veya bilinmesinin gerekmekte olması; böylece, borçlunun borç tutarını tahkik ve tayin etmesinin mümkün bulunması; başka bir ifadeyle, borçlunun yalnız başına ne kadar borçlu olduğunu tespit edebilir durumda olması gerekir. Bu koşullar yoksa, likit bir alacaktan söz edilemez.  Şayet alacak tartışmalı ve yargılamayı gerektiriyorsa likit olduğundan söz edilemez.  Somut olayda, davacının iş akdinin feshi ve ücret seviyesi noktasında taraflar arasında ihtilaf olup uyuşmazlığın çözümünün yargılamayı gerektirmesi nedeniyle ortada likit bir alacağın varlığından söz edilemez. Bu nedenle, Mahkemece icra inkar tazminatı talebinin reddi gerekirken kabulü hatalı olup bozmayı gerektirmiştir.  SONUÇ: Temyiz konusu kararın hüküm fıkrasında yer alan “Asıl alacağın %20 si olan 19.510,52 TL icra inkar tazminatının davalıdan alınarak davacıya verilmesine,” şeklindeki bendin tamamının hüküm yerinden çıkarılarak, hükmün bu şekilde DÜZELTİLEREK ONANMASINA, peşin alınan temyiz harcının istek halinde ilgiliye iadesine, 18/01/2021 gününde oybirliği ile karar verildi."
}