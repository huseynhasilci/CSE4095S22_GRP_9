{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " Dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat      Dolandırıcılık suçundan sanık hakkında verilen beraat hükmü, katılan tarafından temyiz edilmekle, dosya incelendi, gereği düşünüldü;  Katılanın, suç tarihi itibari ile Araban ilçesinde telefon ve kontör satışı işi ile iştigal ettiği, olay tarihinde daha öncesinden ticari alışverişte bulunduğu sanık adına kayıtlı \"hemenfatura.net\" adlı internet sitesinden 1.686.TL'lik kontör sipariş edip parasını sanığın Ziraat Bankası Bulvar Ankara şubesindeki hesabına yatırmasına rağmen paranın karşılığı olan kontörleri göndermediği gibi parasını da iade etmediği, bu surette sanığın dolandırıcılık suçunu işlediği iddia olunan somut olayda, sanığın eyleminin 5237 sayılı TCK'nın 158/1-f maddesinde düzenlenen \"Bilişim sistemlerinin araç olarak kullanılması suretiyle dolandırıcılık\" suçunu oluşturup oluşturmayacağına ilişkin delillerin takdiri ve değerlendirme yetki ve görevinin üst dereceli Ağır Ceza Mahkemesine ait olduğu gözetilerek, görevsizlik kararı verilmesi gerekirken, yargılamaya devamla yazılı şekilde hüküm kurulması,  Bozmayı gerektirmiş, katılanın temyiz itirazları bu itibarla yerinde görülmüş olduğundan, sair yönleri incelenmeyen hükmün bu nedenle 5320 sayılı Kanun'un 8/1. maddesi gereğince uygulanması gereken 1412 sayılı CMUK'un 321. maddesi uyarınca BOZULMASINA, 28/01/2021 tarihinde oybirliğiyle karar verildi."
}