{
    "Dairesi": "19.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "28",
    "Mahkeme Ayı": "01",
    "Mahkeme Yılı": "2021",
    "Suç": " 5607 sayılı Kanuna Aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": " Sanıklar",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet     Yerel Mahkemece verilen hükümler temyiz edilmekle; başvurunun süresi kararın niteliği ve suç tarihine göre dosya incelendi, gereği görüşülüp düşünüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  I-Sanık ... hakkındaki mahkumiyet hükmüne yönelik temyiz isteminin incelenmesinde;  Sanıklar...'ın kolluktaki ifadesinde ve mahkemedeki savunmasında suça konu kaçak sigaralarla bir ilgisinin bulunmadığını beyan ettiği, kaçak sigaraların bulunduğu evde birlikte yaşayan sanık ...'ün sigaraların kendisine ait olduğunu belirttiği dosyada, sanık ...'ın sanık ... ile fikir ve eylem birliği içerisinde suça iştirak ettiğine dair mahkumiyetine yeter, her türlü şüpheden uzak, kesin ve inandırıcı delil elde edilemediği gözetilerek beraati yerine yazılı şekilde mahkumiyetine karar verilmesi,  II-Sanıklar ... ve ... hakkındaki mahkumiyet hükümlerine yönelik temyiz isteminin incelenmesinde;  Hükümden sonra 15.04.2020 tarihli Resmi Gazete'de yayımlanarak yürürlüğe giren 7242 sayılı Kanun'un 61. maddesi ile 5607 sayılı Kanun'un 3/22. maddesine eklenen \"Eşyanın değerinin hafif olması halinde verilecek cezalar yarısına kadar, pek hafif olması halinde ise üçte birine kadar indirilir.\" şeklindeki düzenlemenin sanıklar lehine hükümler içermesi, yine aynı Kanun'un 62.maddesi ile değiştirilen 5607 sayılı Kanun'un 5/2. maddesine eklenen fıkra uyarınca kovuşturma aşamasında etkin pişmanlık uygulamasının olanaklı hale geldiği anlaşılmakla, 5237 sayılı TCK'nin 7. maddesi ve 7242 sayılı Kanun'un 63. maddesi ile 5607 sayılı Kanun'a eklenen geçici 12. maddenin 2. fıkrası mucibince ilgili hükümlerin yasal koşullarının oluşup oluşmadığının saptanması ve sonucuna göre uygulama yapma görevinin de yerel mahkemeye ait bulunması zorunluluğu,  Kabule göre de;  1-Sanık ... hakkında 5607 sayılı Kanun'un 3/5. maddesinden cezalandırma talebi ile dava açılmasına karşın, CMK'nin 226. maddesi uyarınca ek savunma hakkı tanınmadan, aynı Kanun'un 3/18. maddesi uygulanarak hüküm kurulması,  2- Sanık ...'in işletmiş olduğu ... isimli iş yerinde ihbar üzerine yapılan aramada 19karton kaçak sigara ele geçirildiği olayda; sanık ...'in savunmasında kaçak sigaraların diğer sanık ...'ün işlettiği ikinci el alım satım yapılan iş yerinden aldığını beyan etmesi üzerine sanıklar ... ve ... hakkında soruşturmaya başlandığı, mahkeme huzurunda alınan beyanlarda sanık ...'in sanık ...'in beyan ettiği hususları kabul ettiği anlaşılmakla, sanık ...'in kaçak sigaraları temin ettiği yer ve kişiyi söyleyerek yargılanmalarını sağladığından bahisle sanık ... hakkında 5607 sayılı Kanun'un 5/1-son cümlesi uyarınca etkin pişmanlık hükümlerinin uygulanıp uygulanmayacağının kararda tartışılmaması,  3-Sanıklar hakkında verilen hapis cezasının adli para cezasına çevrilmesi sırasında adli para cezasının bir gün karşılığı belirlenirken 5237 sayılı TCK'nın 52/2. maddesi yerine 52. maddesinin yazılması suretiyle CMK'nin 232/6. maddesine aykırı davranılması,    4-Sanık ... hakkında TCK'nın 58. Maddesinin uygulanmasına karar verilirken tekerrüre esas alınan ilamın karar yerinde gösterilmemesi,  5-Kasıtlı suçtan hapis cezasına mahkumiyetin kanuni sonucu olarak sanıklar hakkında 5237 sayılı TCK'nin 53. maddesi uyarınca hak yoksunluklarına hükmedilmiş ise de, 24.11.2015 tarih ve 29542 sayılı Resmi Gazete'de yayımlanan Anayasa Mahkemesinin 08.10.2015 tarih ve 2014/140 E., 2015/85 K. sayılı kararı ile anılan maddenin bazı hükümlerinin iptal edilmiş olması nedeniyle yeniden değerlendirme yapılması zorunluluğu,  Bozmayı gerektirmiş ve sanıkların temyiz nedenleri bu itibarla yerinde görüldüğünden HÜKÜMLERİN, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın mahkemesine gönderilmesine, 28/01/2021 tarihinde oy birliğiyle karar verildi."
}