{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  5237 sayılı TCK'nın 53. maddesinin bazı bölümlerinin iptaline ilişkin Anayasa Mahkemesi'nin 24/11/2015 tarihinde yürürlüğe giren 08/10/2015 gün ve 2014/140 esas, 2015/85 karar sayılı kararı da nazara alınarak bu maddede öngörülen hak yoksunluklarının uygulanmasının infaz aşamasında gözetilmesi mümkün görülmüş; dosya içeriğine göre diğer temyiz itirazları yerinde görülmemiştir. Ancak;  1-5237 sayılı TCK'nın 142/2-b maddesindeki düzenlemenin, elde veya üstte taşınan eşyanın özel beceriyle çalınmasını öngördüğü, somut olayda müştekinin çalıştığı benzin istasyonuna benzin almak için gelen Suriye uyruklu sanığın müştekiye hitaben “biz Suriyeliyiz, Türk parasını bilmiyoruz, cebindeki parayı çıkarır mısın” demesi üzerine müştekinin cebinde bulunan 2.250 lirayı incelemesi için sanığa verdiğinin, sanığın paraları inceleme bahanesi ile müştekiden alıp el çabukluğuyla arasından 600 TL’yi aldığının anlaşılması karşısında, suç vasfında yanılgıya düşülerek, sanığın eylemine uyan TCK'nın 141/1 maddesi yerine, aynı Kanun'un 142/2-b maddesi uygulanmak suretiyle fazla ceza tayini,  2-02.12.2016 tarihli Resmi Gazete'de yayımlanarak aynı tarihte yürürlüğe giren 6763 sayılı Kanun'un 34. maddesi ile değişik 5271 sayılı CMK'nın 253. maddesi ile uzlaştırma hükümleri yeniden düzenlenmiş olup, sanığın eylemine uyan 5237 sayılı TCK'nın 141/1. maddesinde düzenlenen hırsızlık suçunun uzlaştırma kapsamına alındığı nazara alınarak, uzlaştırma işlemi yapılıp sonucuna göre sanığın hukuki durumunun değerlendirilmesinde zorunluluk bulunması,  3- Kabule göre de;  a- Sanık hakkında hırsızlık suçundan hüküm kurulurken suç isminin karar başlığında “elde veya üstte taşınan eşyayı özel beceri ile almak suretiyle hırsızlık” olarak gösterildiği ve hüküm fıkrasında uygulama maddesinin buna uygun bir biçimde TCK’nın 142/2-b maddesi olarak gösterildiği halde, hüküm fıkrasında suç isminin “bina dahilinden hırsızlık” olarak belirtilmesi,  b-Sanık hakkında 5237 sayılı TCK'nın 142/2-b maddesi gereğince tayin olunan 5 yıl hapis cezasından aynı Kanun'un 168/1. maddesi gereğince 2/3 oranında indirim yapılırken, hesap hatası sonucu “ 1 yıl 8 ay” hapis cezası yerine “3 yıl 4 ay” hapis cezasına, yine aynı Kanun'un 62. maddesi gereğince 1/6 oranında indirim yapılırken, hesap hatası sonucu “1 yıl 4 ay 20 gün” hapis cezası yerine “2 yıl 9 ay 10 gün” hapis cezasına hükmolunması suretiyle fazla ceza tayini,  Bozmayı gerektirmiş, sanık müdafiinin temyiz itirazları bu itibarla yerinde görülmüş olduğundan hükmün bu sebepten dolayı istem gibi BOZULMASINA, 21/01/2021 gününde oybirliğiyle karar verildi."
}