{
    "Dairesi": "12.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   Hüküm : TCK’nın 86/1, 86/3-e, 87/2-b, 31/2, 62/1, 50/1-c ve  CUMK’nın 326/son maddeleri uyarınca mahkumiyet ile  TCK’nın 50/1-c maddesindeki tedbire uymaması nedeni ile  ek karar ile verilen mahkumiyet    Kasten yaralama suçundan suça sürüklenen çocuğun mahkumiyetine ilişkin hüküm, suça sürüklenen çocuk müdafii tarafından temyiz edilmekle, dosya incelenerek gereği düşünüldü:  Suça sürüklenen çocuk hakkında, taksirle yaralama suçundan açılan davada, Mahkemece 12.06.2012 tarihli kararla, TCK’nın 89/1, 89/2-b-d-e, 22/3, 31/2, 62/1, 50/1-c maddeleri uyarınca 11 ay 7 gün hapis cezası ile cezalandırılmasına, suça sürüklenen çocuğa verilen kısa süreli hürriyeti bağlayıcı cezanın TCK’nın 50/1-c bendi gereğince çocuğun şahsi ve sosyal durumu dikkate alınarak, öncelikle devam eden eğitimini tamamlaması, mevcut eğitimine engel olmayacak şekilde bir meslek veya sanat edinmesini sağlamak amacıyla 2 yıl süreyle bir eğitim kurumuna devam etme seçenek yaptırımına çevrilmesine karar verildiği, söz konusu hükmün suça sürüklenen çocuk müdafii tarafından temyiz edilmesi üzerine Dairemizin 22.04.2014 tarih, 2013/18544 esas ve 2014/9813 karar sayılı ilamı ile ceza miktarı itibariyle CMUK’un 326/son maddesinin gözetilmesi suretiyle bozulduğu, Ereğli (Konya) 2. Asliye Ceza Mahkemesi bozma ilamına uyarak, suça sürüklenen çocuk hakkında 27.11.2014 tarih, 2014/288 esas, 2014/305 karar sayılı kararı ile TCK’nın 86/1, 86/3-e, 87/2-b,31/2, 62/1,50/1-c ve CUMK’nın 326/son maddeleri uyarınca, neticeten 11 ay 7 gün hapis cezası ile cezalandırılmasına, verilen kısa süreli hürriyeti bağlayıcı cezanın TCK’nın 50/1-c bendi gereğince çocuğun şahsi ve sosyal durumu dikkate alınarak, öncelikle devam eden eğitimini tamamlaması, mevcut eğitimine engel olmayacak şekilde bir meslek veya sanat edinmesini sağlamak amacıyla 2 yıl süreyle bir eğitim kurumuna devam etme seçenek yaptırımına çevrilmesine karar verildiği ve bu kararın 23.01.2018 tarihinde kesinleştirme işleminin yapıldığı, Ereğli (Konya) Cumhuriyet Başsavcılığı, hükümlünün tebliğe uymaması nedeniyle bu hususun değerlendirilmesi için mahkemesine ihbarda bulunduğu, bunun üzerine Ereğli 2. Asliye Ceza Mahkemesinin 28.08.2020 tarihli ek kararı ile tedbire çevrilme cezasının kaldırılmasına ve aynen infazına karar verildiği belirlenerek yapılan incelemede;  Hükümlü hakkındaki tedbir kararlarının, tedbirin yerine getirilememesi sebebiyle yeniden değerlendirilmesine ilişkin kararın, infaza ilişkin olması nedeniyle temyiz kabiliyeti bulunmayıp 5275 sayılı Kanunun 98. ve 101/3. maddeleri gereğince itiraza tabi olduğundan, hükümlü müdafinin 28/08/2020 tarihli ek karara yönelik temyiz dilekçelerinin itiraz niteliğinde kabul edilerek merciince incelenerek karar verilmek üzere dosyanın incelenmeksizin mahalline istem gibi İADESİNE, 14.01.2021 gününde oybirliğiyle karar verildi."
}