{
    "Dairesi": "8.Hukuk Dairesi",
    "Mahkemesi": "",
    "Mahkeme Günü": "14",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " (6100 S. K. m. 362, Geç. m. 1)  Taraflar arasında görülen ve yukarıda açıklanan davada yapılan yargılama sonunda Bakırköy 2. Asliye Hukuk Mahkemesinin 23.02.2017 tarihli ve 2013/557 Esas, 2017/54 Karar sayılı kararıyla davanın kısmen kabulüne, kısmen reddine karar verilmiş, Mahkeme hükmüne karşı davacı vekili ve davalı vekili tarafından istinaf yoluna başvurulması üzerine İstanbul Bölge Adliye 2. Hukuk Dairesince davalı vekilinin istinaf dilekçesinin miktar yönünden reddine, davacı vekilinin istinaf başvurusunun kabulü ile İlk Derece Mahkemesi kararının kaldırılmasına davanın kısmen kabulüne ve kısmen reddine şeklinde hüküm kurulmuş olup, bu kez davalı vekilinin Bölge Adliye Mahkemesi kararını temyizi üzerine Dairece dosya incelendi, gereği düşünüldü:  Dava, ecrimisil istemine ilişkindir.  İlk Derece Mahkemesince, “davanın kısmen kabulü ile, 1.130,81 TL ecrimisilin (2008-2009 tarihleri arası için 202,50 TL, 2009-2010 tarihleri arası için 200,25 TL, 2010-2011 tarihleri arası için 216,00 TL, 2011-2012 tarihleri arası için 239,62 TL, 2012-2013 tarihleri arası için 255,37 TL, 01.12.2013-24.12.2013 tarihleri arası için 17,06-TL) dönemler itibariyle işleyecek yasal faizi ile birlikte davalıdan alınarak davacıya verilemsine, fazla ecrimisil talebinin reddine, \" karar verilmiş, hükmün davacı vekili ve davalı vekili tarafından istinafı üzerine, İstanbul Bölge Adliye Mahkemesi 2. Hukuk Dairesince “A-Davalı vekilinin Bakırköy 2. Asliye Hukuk Mahkemesinin 23/02/2017 tarihli ve 2013/557 Esas ve 2017/54 Karar sayılı ilamına yönelen istinaf başvurma dilekçesinin HMK'nin 352/1. maddesi uyarınca miktar yönünden reddine, B-Davacı vekilinin istinaf talebinin kabulü ile; Bakırköy 2. Asliye Hukuk Mahkemesinin 23/02/2017 tarihli ve 2013/557 Esas ve 2017/54 Karar sayılı kararının HMK'nin 353/1.b.2. maddesi gereği kaldırılmasına, aşağıdaki şekilde yeniden esas hakkında hüküm kurulmasına;  1.Davanın kısmen kabulü ile; 06.11.2008-06.11.2009 tarihleri arası 2.160,00 TL, 06.11.2009-06.11.2010 tarihleri arası 2.136,00 TL, 06.11.2010-06.11.2011 tarihleri arası 2.304,00 TL, 06.11.2011-06.11.2012 tarihleri arası 2.556,00 TL, 06.11.2012-06.11.2013 tarihleri arası 2.724,00 TL ve 06.11.2013-30.11.2013 tarihleri arası 182,00 TL olmak üzere toplam 12.062,00 TL ecrimisil miktarının dönem sonlarından itibaren işleyecek kademeli yasal faizi ile davalıdan alınarak davacıya verilmesine,...”karar verilmiş, hüküm, davalı vekili tarafından temyiz edilmiştir.  6100 sayılı Hukuk Muhakemeleri Kanunu'nun 362. Maddesi \"Bölge adliye mahkemelerinin aşağıdaki kararları hakkında temyiz yoluna başvurulamaz:  a) Miktar veya değeri kırk bin Türk Lirasını (bu tutar dâhil) geçmeyen davalara ilişkin kararlar.\" hükmünü içermektedir.  6763 sayılı Kanun'un 44.maddesi ile 6100 sayılı HMK'ye eklenen Geçici 1. madde uyarınca, aynı Kanun'un 362. maddesinde öngörülen kesinlik sınırı Maliye Bakanlığınca her yıl tespit ve ilan edilen yeniden değerleme oranında artırılması suretiyle uygulanacağından 01.01.2017 tarihinden itibaren temyiz kesinlik sınırı yeniden değerleme oranı miktarınca artırılarak 41.530 TL’ye çıkarılmıştır.  Temyize konu edilen kararda 12.062,00 TL ecrimisil bedelinin dönemsel faizi ile birlikte davalıdan tahsiline karar verilmiştir. Temyiz incelemesine konu ecrimisil bedelinin karar tarihi olan 2017 yılı itibariyle kesinlik sınırı olan 41.530 TL den az olduğu gözetilerek temyiz isteğine ilişkin dilekçenin reddi gerekmiştir.  Sonuç: Yukarıda açıklanan nedenlerle 6100 sayılı HMK'nin 362/1-a maddesi uyarınca davalı vekilinin temyiz isteğine ilişkin dilekçesinin miktar itibari ile REDDİNE, peşin harcın istek halinde temyiz edene iadesine, 14.01.2021 tarihinde oybirliği ile karar verildi. (¤¤)"
}