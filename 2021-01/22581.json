{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "12",
    "Mahkeme Ayı": "01",
    "Mahkeme Yılı": "2021",
    "Suç": " Nitelikli dolandırıcılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : TCK'nın 158/1-f-son, 62, 52/2, 52/4, 53/1-a-b-c-d-e maddeleri gereğince mahkumiyet    Nitelikli dolandırıcılık suçundan sanığın mahkumiyetine ilişkin hüküm, sanık müdafii tarafından temyiz edilmekle, dosya incelenerek gereği düşünüldü:  Sanığın temyiz isteminin, yalnız nitelikli dolandırıcılık suçundan hakkında kurulan mahkumiyet hükmüne ilişkin olduğu, sanık hakkında resmi belgede sahtecilik suçundan kurulan hükmün açıklanmasının geri bırakılması kararına ilişkin bir temyiz isteminin bulunmadığı ve söz konusu hükmün açıklanmasının geri bırakılması kararının temyiz edilmeden kesinleştiğine dair kesinleşme şerhinin bulunduğu belirlenerek yapılan incelemede;  Anayasa Mahkemesinin, TCK'nın 53. maddesindeki hak yoksunluklarına ilişkin 24/11/2015 günlü Resmi Gazete'de yayımlanan 08/10/2015 tarihli, 2014/140 esas, 2015/85 karar sayılı iptal kararının infaz aşamasında gözetilebileceği değerlendirilerek yapılan incelemede;  Sanığın, aralarındaki ticari ilişki nedeniyle müştekiye 03/03/2011 tarihli ve 2.800 TL meblağlı, 09/03/2011 tarihli ve 3.600 TL meblağlı sahte çekleri vermek sureti ile üzerine atılı nitelikli dolandırıcılık suçunu işlediğinin iddia edildiği olayda; sanık savunması, müşteki beyanı, bilirkişi raporu ile tüm dosya kapsamına göre, suça konu çekin müştekiye sanık tarafından verildiği, sanığın çekleri aldığını iddia ettiği soy ismini ve adresini bilmediği ....'in Çin'e gitmesi nedeniyle ulaşamadığını iddia ettiği bu kişiye ait kimlik ve adres bilgilerinin tespitine yarar herhangi bir somut bilgi verememesi birlikte değerlendirildiğinde; sanığın sahte olduğunu bildiği çekleri müştekiye vererek menfaat temin etmiş olması nedeniyle mahkemece sanık hakkında atılı nitelikli dolandırıcılık suçunu işlediğinin sabit olduğu gerekçesine dayanan mahkemenin kabul ve uygulamasında bir isabetsizlik görülmemiştir.  Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanığın suçun sabit olmadığına ve lehe hükümlerin uygulanmadığına ilişkin temyiz itirazlarının reddiyle hükmün ONANMASINA, 12/01/2021 tarihinde oybirliğiyle karar verildi."
}