{
    "Dairesi": "14.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Beden veya ruh sağlığını bozacak şekilde çocuğun nitelikli cinsel istismarı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    İlk derece mahkemesince verilen hüküm temyiz edilmekle başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Yapılan yargılamaya, toplanıp karar yerinde gösterilen delillere, mahkemenin soruşturma ile kovuşturma sonuçlarına uygun olarak oluşan kanaat ve takdirine, incelenen dosya içeriğine göre yerinde görülmeyen sair temyiz itirazlarının reddine,  Ancak;  Suç tarihinde sekiz yaşında bulunan mağdure hakkında çocuk cerrahi uzmanınca düzenlenen 12.04.2012 tarihli raporda anal muayenede sfinkter tonusunun azaldığı, hiperemi, ekimoz, sıyrık ile sirküler tarzda ekimoz mevcut olduğu belirtilerek fiili livatanın gerçekleştiğinin belirtilmesinden dört gün sonra adli tıp uzmanınca hazırlanan 16.04.2012 günlü raporda anüs ve çevresinde sıyrık, yırtık, kanama, ekimoz ile bunlara ait nedbe dokusuna rastlanılmayıp, sfinkter tonusunun normal olduğunun bildirilmesi karşısında, mağdurenin yaşı gözetildiğinde ilk raporda tespit edilen bulguların dört gün içerisinde kaybolması mümkün olmadığı gibi inceleme gününe kadar geçen sürenin uzunluğu da göz önüne alındığında iki rapor arasındaki çelişkinin giderilmesinin de olanaklı bulunmadığı nazara alınıp, bu hususta oluşan tereddüt suça sürüklenen çocuk lehine değerlendirilerek çocuğun cinsel istismarı suçundan mahkumiyeti yerine suç vasfının tayininde yanılgıya düşülerek yazılı şekilde karar verilmesi,  Kanuna aykırı, suça sürüklenen çocuk müdafisinin temyiz itirazları bu itibarla yerinde görüldüğünden, hükmün 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi uyarınca BOZULMASINA, 18.01.2021 tarihinde oy birliğiyle karar verildi."
}