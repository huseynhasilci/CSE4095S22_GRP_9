{
    "Dairesi": "17.Hukuk Dairesi",
    "Mahkemesi": "Ticaret Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki sigorta tahkim davası hakkında Sigorta Tahkim Komisyonu Uyuşmazlık Hakem Heyeti tarafından verilen 21.11.2019 tarih, 2019/95431 sayılı karara karşı yapılan itiraz üzerine Sigorta Tahkim Komisyonu İtiraz Hakem Heyeti tarafından verilen 25.02.2020 tarih 2020/İHK-3842 sayılı itirazın kabulüne dair kararın, süresi içinde davacı vekili tarafından temyiz edilmesi üzerine dosya incelendi,gereği düşünüldü:       Davacı vekili, 04.12.2018 tarihinde sürücü ... sevk ve idaresindeki ...plakalı araç kavşaktan sola dönerken aracın ön kısmı ile karşı yönden gelen ... plaka sayılı araca çarparak ... plakalı araçta yolcu olan davacının yaralanmasıyla sonuçlanan kazada ...plakalı araç sürücüsü ... sola dönüş kuralını ihlal ettiğini, 28.06.2019 tarihinde 13.961,77 TL sigorta şirketi tarafından yapılan ödemeyi kabul etmek zorunda kaldığını, ancak aktüer hesabı yapıldığında zararın daha çok olacağını, 6100 sayılı Yasanın 107.maddesi gereğince belirsiz alacak niteliğindeki şimdilik 5.000,00 TL daimi maluliyet 100,00 TL geçici maluliyet olmak üzere toplam 5.110,00 TL tazminatın 28.06.2019 ilk ödeme tarihinden itibaren faizi ile birlikte tahsilini talep etmiş, 09.09.2019 tarihinde talebini 4.282,50 TL geçici maluliyet ve 48.427,17 TL kalıcı maluliyet olmak üzere 52.709,67 TL'ye artırmıştır.  Davalı vekili, başvurunun reddine karar verilmesini savunmuştur.  Sigorta Hakem Heyeti tarafından, iddia, savunma ve toplanan delillere göre; müracaatın dava şartı yokluğundan reddine, karar verilmiş; karara davacı vekili tarafından itiraz edilmiştir. İtiraz hakem heyetince 21.11.2019 tarih ve K-2019/95431 sayılı karara vaki başvurun vekilinin yapmış olduğu itirazın kabulüne, kararın kaldırılmasına, yeniden hüküm tesisine, başvuranın talebinin kabulü ile 4.282,50 TL geçici işgöremezlik ve 48.427,17 TL sürekli iş göremezlik olmak üzere toplam 52.709,67 TL tazminatın 12.07.2019 tarihinden itibaren işleyecek yasal faizi ile birlikte davalı ... şirketinden alınarak başvuru sahibine ödenmesine karar verilmiş; hüküm, davacı vekili tarafından temyiz edilmiştir.  Dosya içerisindeki bilgi ve belgelere, mahkeme kararının gerekçesinde, dayanılan delillerin tartışılıp, değerlendirilmesinde usul ve yasaya aykırı bir yön bulunmamasına göre davacı vekilinin yerinde görülmeyen tüm temyiz itirazlarının reddiyle usul ve yasaya uygun bulunan hükmün ONANMASINA, aşağıda dökümü yazılı 4,90 TL kalan onama harcının temyiz eden davacıdan alınmasına 21/01/2021 gününde oybirliğiyle karar verildi."
}