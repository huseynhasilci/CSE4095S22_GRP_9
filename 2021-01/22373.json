{
    "Dairesi": "16.Hukuk Dairesi",
    "Mahkemesi": "SULH HUKUK MAHKEMESİ",
    "Mahkeme Günü": "29",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasında görülen dava sonucunda verilen hükmün Yargıtay'ca incelenmesi istenilmekle; temyiz isteğinin süresinde olduğu anlaşıldı, inceleme raporu ve dosyadaki belgeler okundu, GEREĞİ GÖRÜŞÜLDÜ:  Kadastro sonucu, ... İlçesi ... Köyü çalışma alanında bulunan 126 ada 8 parsel sayılı 13.689,21 metrekare yüz ölçümündeki taşınmaz, devletin hüküm ve tasarrufu altındaki ekonomik yarar sağlanması mümkün olan yerlerden olduğu belirtilerek, ham toprak vasfıyla davalı Hazine adına tespit ve tescil edilmiştir. Davacı ..., kazandırıcı zamanaşımı zilyetliğine dayanarak taşınmazın 255,297 metrekarelik bölümünün kendisine ait olduğu iddiasıyla, tapu kaydının iptali ve adına tescili istemiyle dava açmıştır. Mahkemece, yapılan yargılama sonunda davanın kabulüne, 126 ada 8 parselin dosyaya sunulan 28.20.2020 tarihli fen bilikişi raporunda (A) harfi ile gösterilen 255.297 metrekare yüzölçümlü bölümünün tapu kaydının iptali ile aynı adanın son parsel numarası verilmek suretiyle davacı adına tesciline karar verilmiş; hüküm, davalı Hazine vekili tarafından temyiz edilmiştir.  Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, Hazine harçtan muaf olduğundan harç alınmasına yer olmadığına, karar düzeltme yolu kapalı olmak üzere 29.01.2021 gününde oybirliğiyle karar verildi."
}