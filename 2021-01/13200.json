{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ADANA Bölge Adliye Mahkemesi 5. Ceza Dairesi   Hüküm : a) Mahkûmiyet; Adana 10. Ağır Ceza Mahkemesinin 12/06/2018 tarihli 2017/436 esas ve 2018/274 sayılı kararı  b) ilk derece mahkemesinin mahkûmiyet hükmü kaldırılarak beraat: Adana Bölge Adliye Mahkemesi 5. Ceza Dairesinin 16/07/2018 tarihli 2018/1877 esas ve 2018/1675 sayılı kararı  c) Bozma ilamı; Yargıtay 10. Ceza Dairesinin 21/03/2019 tarihli 2018/ 4757 esas ve 2019/ 1773 sayılı kararı  d) İstinaf isteminin esastan reddi; Adana Bölge Adliye Mahkemesi 5. Ceza Dairesinin 08/05/2019 tarih, 2019/ 1317 esas ve 2019/876 sayılı kararı      Bölge Adliye Mahkemesince verilen hüküm temyiz edenin sıfatı, başvurusunun süresi, kararın niteliği ve temyiz sebeplerine göre incelendi.  GEREĞİ GÖRÜŞÜLÜP DÜŞÜNÜLDÜ:  Sanık müdafii süresinde duruşma talebinde bulunmuş ise de; dosya kapsamı dikkate alınarak 5271 sayılı CMK'nın 299. maddesinin 1. fıkrası uyarınca sanık hakkındaki inceleme takdiren duruşmasız olarak yapılmıştır.  Bozmaya uyulduğu, 5271 sayılı CMK'nın 288. ve 294. maddelerinde yer alan düzenlemeler ile CMK'nın 289. maddesinde sayılan kesin hukuka aykırılık halleri dikkate alınarak, sanık müdafiinin temyiz dilekçesinde belirttiği temyiz sebeplerinin hükmün hukuki yönüne ilişkin olduğu değerlendirilerek, anılan sebeplere bağlı olarak yapılan incelemede,  Bölge Adliye Mahkemesinin sanığın beraatine dair 16/07/2018 tarihli kararının Yargıtay 10. Ceza Dairesinin 21/03/2019 tarihli 2018/4757 esas ve 2019/1173 karar sayılı ilamı ile bozulduğu, Bölge Adliye Mahkemesince bozma ilamına uyulup duruşma açılarak istinaf başvurusunun esastan reddine karar verildiği anlaşılmakla; sanık hakkında Adana Bölge Mahkemesince verilen beraat kararının Dairemizce bozulmasıyla birlikte ilk derece mahkemesinin mahkûmiyet hükmü de tamamen ortadan kalkacağından, istinaf başvurusu ile Adana 10. Ağır Ceza Mahkemesinin 12/06/2018 tarih, 2017/436 esas ve 2018/274 karar sayılı mahkûmiyet hükmünü de değerlendiren Bölge Adliye Mahkemesinin, Yargıtay bozmasından sonra CMK'nın 307. maddesini gözeterek yaptığı yargılama sonucunda, CMK'nın 223. maddesine göre hüküm kurması gerekirken, istinaf başvurusunun esastan reddine karar vermesi,  Yasaya aykırı, sanık müdafiinin temyiz itirazları bu nedenle yerinde olduğundan, diğer yönleri incelenmeksizin hükmün BOZULMASINA, dosyanın Adana Bölge Adliye Mahkemesi 5. Ceza Dairesine gönderilmesine, 25/01/2021 tarihinde oy birliği ile karar verildi."
}