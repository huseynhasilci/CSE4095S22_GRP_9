{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "18",
    "Mahkeme Ayı": "01",
    "Mahkeme Yılı": "2021",
    "Suç": " Silahla tehdit",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, beraat    Bölge Adliye Mahkemesince verilen hükümler temyiz edilmekle, temyiz edenin sıfatı, başvurunun süresi, kararın niteliği ve temyiz sebeplerine göre, sanık hakkında katılan ... Yıldız'a yönelik TCK'nın 86/2-3,e, 35. maddeleri gereğince cezalandırılması talebiyle açılan kamu davasında ilk derece mahkemesince sanık hakkında karar vermeye yer olmadığına ilişkin kararın, Antalya Bölge Adliye Mahkemesi 1. Ceza Dairesi tarafından “sanığın eyleminin silahla tehdit suçunu oluşturduğu ancak sanığın mahkumiyetine yeter, her türlü şüpheden uzak, kesin ve inandırıcı deliller elde edilemediğinden atılı suçtan beraatine” karar verildiği, istinaf mercii tarafından beraat kararı verilerek hüküm türü değiştirildiğinden kararın temyiz kanun yoluna tabi olduğu belirlenerek dosya görüşüldü:  Temyiz isteğinin reddi nedenleri bulunmadığından CMK'nın 288 ve 294. maddeleri kapsamında sanık müdafiinin belirttiği hukuka aykırılık nedenleri ile CMK’nın 289. maddesinde sayılan kesin hukuka aykırılık halleri de gözetilerek, yapılan değerlendirmede:  Sanığın, katılan ...'e karşı silahla tehdit suçundan mahkumiyeti ile katılan ... Yıldız'a karşı silahla tehdit suçundan beraatine dair verilen Bölge Adliye Mahkemesi kararına yönelik sanık müdafiinin temyizinin; katılan ...'e yönelik iddianamede sanık hakkında TCK'nın 106/2-a maddesinden dava açılmadığı, eylemin meşru savunma kapsamında kaldığı ve sanık hakkında beraat kararı verilmesi gerektiğine, katılan ... Yıldız'a yönelik ise silahla tehdit suçundan verilen beraat kararında vekalet ücreti verilmesi gerektiğine ilişkin olduğu, ancak sanık hakkında yargılandığı aynı davada mahkumiyet kararı verilmiş olması karşısında, vekalet ücretine hükmedilmemesinin usul ve Kanuna uygun olduğu, yine katılan ...'e yönelik silahla tehdit suçundan kurulan mahkumiyet hükmünde ise bozmayı gerektirecek bir hukuka aykırılık bulunmadığından, Antalya Bölge Adliye Mahkemesi 1. Ceza Dairesi'nin kararı hukuka uygun bulunmakla, sanık ... müdafiinin temyiz istemi yerinde görülmediğinden, Antalya Bölge Adliye Mahkemesi 1. Ceza Dairesi’nin kararına yönelik temyiz isteminin, tebliğnameye uygun olarak, CMK'nın 302/1. maddesi uyarınca ESASTAN REDDİNE,  28/02/2019 tarihinde yürürlüğe giren 7165 sayılı Kanun’un 8. maddesi ile değişik 5271 sayılı CMK’nın 304/1. maddesi gereğince \"dosyanın Serik 1. Asliye Ceza Mahkemesi'ne, kararın bir örneğinin ise Antalya Bölge Adliye Mahkemesi 1. Ceza Dairesi'ne gönderilmek üzere\" Yargıtay Cumhuriyet Başsavcılığı'na TEVDİİNE, 18/01/2021 tarihinde oy birliğiyle karar verildi."
}