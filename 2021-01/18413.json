{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Beraat    Güveni kötüye kullanma suçundan sanığın beraatine ilişkin hüküm, katılan vekili tarafından temyiz edilmekle, dosya incelenerek gereği düşünüldü;  Katılanın, sanığın firmasında şoför olarak çalıştığı, sanığın katılandan teminat olarak bir adet senet istediği, vermediği takdirde işine son vereceğini beyan etmesi üzerine katılanın da sanığa güvenerek işini kaybetmemek için istediği senedi verdiği, ancak sonradan katılanın işten ayrıldığı, sanığın katılandan aldığı senedi iade etmediği, bu suretle üzerine atılı suçu işlediğinin iddia edildiği olayda; sanık savunması, katılan beyanı ve dosya kapsamında, sanığın senedi inkar etmeyip iadeye hazır olduğunu belirtmesi karşısında, eylemin TCK'nın 155/2 maddesinde yazılı ve 24/10/2019 tarih ve 30928 sayılı Resmi Gazete’de yayımlanarak aynı tarihte yürürlüğe giren 7188 sayılı Kanun’un 26. maddesi ile değişik 5271 sayılı CMK'nın 253. ve 254. maddeleri gereğince uzlaşma kapsamında yer alan hizmet nedeniyle güveni kötüye kullanma suçunu oluşturduğu gözetilmeden, yazılı şekilde beraat kararı verilmesi,  Kanuna aykırı olup, katılan vekilinin temyiz itirazları bu nedenle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca hükmün BOZULMASINA, 27/01/2021 tarihinde oybirliğiyle karar verildi."
}