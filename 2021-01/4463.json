{
    "Dairesi": "4.Ceza Dairesi",
    "Mahkemesi": "Ceza Dairesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Tehdit, cinsel taciz, 6136 sayılı Kanun'a aykırılık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet, temyiz isteğinin reddi    Bölge Adliye Mahkemesince verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Ankara 9. Asliye Ceza Mahkemesinin 23.11.2017 tarih, 2017/366 esas, 2017/929 karar sayılı ilamı ile sanık hakkında tehdit, cinsel taciz ve 6136 sayılı Kanun'a aykırılık suçlarından mahkumiyet kararı verildiği, bu kararı katılanlar vekili ile sanığın süresinde istinaf etmesi üzerine, Ankara Bölge Adliye Mahkemesi 16. Ceza Dairesinin 20.09.2018 tarih, 2018/1190 esas - 2018/2700 karar sayılı ilamı ile istinaf başvurularının esastan reddine kesin olarak karar verildiği, sanığın dilekçesi üzerine Ankara Bölge Adliye Mahkemesi 16. Ceza Dairesinin 09.01.2020 tarihli ek kararı ile 7188 sayılı Kanunda belirtilen 15 günlük sürenin geçmiş olduğu gerekçesi sanığın temyiz isteminin süresinde olmadığından CMK'nın 296/1. maddesi gereğince reddine karar verildiği ve bu ek kararın sanık tarafından temyiz edildiği, uyap sisteminden yapılan kontrolde, sanığın 28.10.2019 havale tarihli bir dilekçesinin bulunduğu ve 7188 sayılı yasadan faydalanmak istediğini belirterek kararı temyiz ettiği anlaşılmakla, yapılan başvurunun 7188 sayılı kanunda belirtilen 15 günlük süre içinde yapıldığı belirlenerek, bölge adliye mahkemesinin temyiz isteğinin reddine ilişkin kararına karşı yapılan itiraz bu nedenle yerinde görüldüğünden ek karar kaldırılarak ve bu nedenle tebliğnamedeki görüşe iştirak edilmeyerek dosya görüşüldü:  Hükmolunan cezaların miktarı ve türü gözetildiğinde, 5271 sayılı CMK'nın 286/2-a maddesi uyarınca, ilk derece mahkemelerinden verilen beş yıl veya daha az hapis cezaları ile miktarı ne olursa olsun adlî para cezalarına karşı istinaf başvurusunun esastan reddine dair bölge adliye mahkemesi kararlarının temyiz edilmeleri mümkün olmadığından ve sanığa atılı suçun 7188 sayılı Kanun’un 19. maddesindeki düzenleme ile temyiz yolu açılan suçlardan olmadığı anlaşıldığından, bu karara yönelik sanık ...'in temyiz itirazlarının 5271 sayılı CMK'nın 298. maddesi uyarınca REDDİNE, 19/01/2021 tarihinde oy birliğiyle karar verildi."
}