{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, iş yeri dokunulmazlığının ihlali, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM: Mahkumiyet    Dosya incelenerek gereği düşünüldü;  Dosya içeriğine göre diğer temyiz itirazları yerinde görülmemiştir. Ancak;  1-Suç tarihi dikkate alındığında 5237 sayılı TCK'nın 143. maddesi uyarınca 1/2 oranında artırım yapılması gerekirken 1/6 oranında artırım yapılması suretiyle eksik ceza tayini,  2-Suça sürüklenen çocuk hakkında 5237 sayılı TCK'nın 142/2-h, 143/1 ve 31/3. maddeleri uyarınca belirlenen 3 yıl 10 ay 20 gün hapis cezasından aynı Kanun’un 62. maddesi uyarınca 1/6 oranında indirim yapılırken 3 yıl 2 ay 26 gün hapis cezası yerine 3 yıl 2 ay 27 gün hapis cezasına hükmedilmesi suretiyle suça sürüklenen çocuk hakkında fazla ceza tayin edilmesi,  3-Katılanların baba-oğul olduklarının ve suça sürüklenen çocuğun hırsızlık, iş yeri dokunulmazlığının ihlali ve mala zarar verme eylemini gerçekleştirdiği marketi beraber işlettiklerinin anlaşılması karşısında, suça sürüklenen çocuğun hırsızlık, iş yeri dokunulmazlığının ihlali ve mala zarar verme suçlarından 1 kez cezalandırılması gerekirken katılan sayısınca 2 kez cezalandırılmasına karar verilmesi suretiyle fazla ceza tayini,  4-Suça sürüklenen çocuk hakkında mala zarar verme suçundan kurulan hükümde 5237 sayılı TCK'nın 151/1 ve 31/3. maddeleri uyarınca belirlenen 2 ay 20 gün hapis cezasından aynı Kanun’un 62. maddesi uyarınca 1/6 oranında indirim yapılırken 2 ay 6 gün hapis cezası yerine 2 ay 7 gün hapis cezasına hükmedilmesi suretiyle suça sürüklenen çocuk hakkında fazla ceza tayin edilmesi,  5-Suça sürüklenen çocuk hakkında hırsızlık, iş yeri dokunulmazlığının ihlali ve mala zarar verme suçu bakımından kurulan hükümlerde, 5237 sayılı TCK'nın 53/4. maddesinde yer alan \"Kısa süreli hapis cezası ertelenmiş veya fiili işlediği sırada onsekiz yaşını doldurmamış olan kişiler hakkında birinci fıkra hükmü uygulanmaz.\" şeklindeki düzenleme karşısında, aynı Kanun'un 53/1. maddesindeki haklardan yoksun bırakılmasına karar verilemeyeceğinin gözetilmemesi,  6-Daha önce hapis cezasına mahkum edilmemiş olan ve fiili işlediği tarihte 18 yaşını doldurmamış olan suça sürüklenen çocuk hakkında mala zarar verme suçundan hükmolunan kısa süreli hapis cezasının, 5237 sayılı TCK'nın 50/3. maddesi gereğince, aynı maddenin 1. fıkrasında yazılı seçenek yaptırımlardan birine çevrilmesinin zorunlu olduğunun gözetilmemesi,  7-Suça sürüklenen çocuk müdafiinin lehe hükümlerin uygulanması isteğinin iş yeri dokunulmazlığının ihlali suçu bakımından 5237 sayılı TCK’nın 51. maddesi gereğince hükmedilen hapis cezasının ertelenip ertelenmeyeceği hususunu da içerdiği halde bu konuda olumlu yada olumsuz bir karar verilmemesi,  Bozmayı gerektirmiş, suça sürüklenen çocuk müdafiinin temyiz itirazları bu itibarla yerinde görülmüş olduğundan hükümlerin bu sebepten dolayı BOZULMASINA, suça sürüklenen çocuk hakkında hırsızlık suçundan kurulacak hükümde atıfet hükümleri de gözetilerek 1412 sayılı CMUK’nın 326/son maddesinin gözetilmesine, 21/01/2021 gününde oybirliğiyle karar verildi."
}