{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Sağlık için tehlikeli madde temin etme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : DENİZLİ 9. Asliye Ceza Mahkemesi   Hüküm : Beraat    Dosya incelendi.  GEREĞİ GÖRÜŞÜLÜP DÜŞÜNÜLDÜ:  A) Mağdur vekilinin temyiz isteminin incelenmesinde:  Sağlık için tehlikeli madde temin etme suçunun 5237 sayılı TCK'nın İkinci Kitabının \"topluma karşı suçlar\" başlıklı Üçüncü Kısmının \"kamunun sağlığına karşı suçlar\" başlığını taşıyan Üçüncü Bölümünde düzenlenmiş olması; belirtilen özelliği gereğince, katılanların CMK'nın 237. maddesi uyarınca mağdur veya suçtan zarar gören sıfatıyla bu suçlarla ilgili davalara katılma ve hükmü temyiz etme hakkının olmadığı anlaşıldığından, mağdur vekilinin temyiz inceleme isteğinin, 5320 sayılı Kanun'un 8/1. ve 1412 sayılı CMUK'nun 317. maddeleri gereğince REDDİNE,  B) Sanık hakkında “sağlık için tehlikeli madde temin etme” suçundan kurulan hükmün incelenmesinde:  Bozma neticesinde kurulan hükmün incelenmesinde;  Mağdur beyanı, sanığın savunması, mağdur hakkında alınan genel adli muayene raporu ve tüm dosya kapsamı itibariyle, mağdurun sağlığının tehlikeye sokulup sokulmadığı hususunda uzman hekim raporu alınması ve sonucuna göre dosyadaki tüm delillerin değerlendirilerek sanığın hukuki durumunun belirlenmesi gerektiği gözetilmeden eksik araştırma ile hüküm kurulması,  Bozmayı gerektirmiş, Cumhuriyet savcısının temyiz itirazı bu nedenle yerinde olduğundan, CMUK’nun 321. maddesi gereğince hükmün BOZULMASINA,  11/01/2021 tarihinde oy birliği ile karar verildi."
}