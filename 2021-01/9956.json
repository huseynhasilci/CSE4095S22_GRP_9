{
    "Dairesi": "14.Hukuk Dairesi",
    "Mahkemesi": "Sulh Hukuk Mahkemesi",
    "Mahkeme Günü": "21",
    "Mahkeme Ayı": "01",
    "Mahkeme Yılı": "2021",
    "Suç": "",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "    Taraflar arasındaki ortaklığın giderilmesi davasından dolayı mahal mahkemesinden verilen yukarıda gün ve sayısı yazılı hükmün; Dairemizin 05.02.2020 gün ve 2016/13300 Esas, 2020/1302 Karar sayılı ilamıyla onanmasına karar verilmişti. Davalı ... tarafından kararın düzeltilmesi istenilmiş olup mahkemece, karar düzeltme isteminin reddine dair verilen 16.06.2020 günlü ek kararın Yargıtayca incelenmesi davalı ... tarafından istenilmekle dosya içerisindeki bütün evrak incelenerek gereği düşünüldü:       Dava, ortaklığın giderilmesi istemine ilişkindir.  Davacı vekili, tarafların müştereken malik olduğu 17 adet taşınmaz üzerindeki ortaklığın satış yoluyla giderilmesini talep etmiştir.  Davalı ... vekili, taşınmazların müvekkilinin babasından kaldığını, ehil mirasçılık sıfatına dayalı olarak taşınmazları kendisinin satın almak istediğini belirterek davanın reddini savunmuş; diğer davalılar vekili, davayı kabul ettiklerini bildirmiştir.  Mahkemece, davanın kabulü ile dava konusu taşınmazlar üzerindeki ortaklığın, aynen taksim mümkün olmadığından, satış yoluyla giderilmesine dair verilen kararın davalı ... vekili tarafından temyiz edilmesi üzerine Dairemizin 05.02.2020 tarihli 2016/13300 Esas, 2020/1302 Karar sayılı ilamıyla hükmün onanmasına karar verilmiştir.  Onama ilamına karşı davalı ... karar düzeltme isteminde bulunmuştur.  HUMK’nun 440/III-2 maddesine göre, istisnaları hariç olmak üzere, sulh hukuk mahkemesi kararları karar düzeltmeye tabi değildir. Ortaklığın giderilmesi istemine ilişkin bu tür davalar da yasanın öngördüğü istisnalardan olmadığına göre karar düzeltme istemi incelenemez.  Somut olayda, her ne kadar mahkemece, ortaklığın giderilmesi istemine ilişkin davalarda verilen kararlara karşı karar düzeltme kanun yoluna başvurulamayacağı gerekçesiyle davalının karar düzeltme isteminin reddine karar verilmiş ise de bu hususta karar verme yetkisi temyiz incelemesini yapan Dairemize aittir.  Açıklanan nedenlerle, davalı ...'ın karar düzeltme isteminin reddine dair verilen 16.06.2020 tarihli ek kararın kaldırılarak HUMK 440/III-2 maddesi uyarınca davalının karar düzeltme istemini içeren dilekçesinin reddine karar verilmesi gerekmiştir.  SONUÇ: Yukarıda açıklanan nedenlerle mahkemenin 16.06,2020 tarihli 2012/65 Esas, 2016/88 Karar sayılı ek kararının KALDIRILMASINA, davalı ...'ın karar düzeltme istemini içeren dilekçesinin REDDİNE, gereksiz yatırılan harcın yatırana iadesine, 21.01.2021 tarihinde oy birliği ile karar verildi."
}