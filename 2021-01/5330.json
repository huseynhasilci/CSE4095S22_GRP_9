{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Hakaret, görevi yaptırmamak için direnme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜMLER : Mahkumiyet       Yerel Mahkemece verilen hükümler temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede; başkaca nedenler yerinde görülmemiştir.  Ancak;  A)Sanığın aşamalarda alınan savunmalarında atılı suçlamaları inkar etmesi, tanıklar ... ve Muharrem ...’nun anlatımlarının sanığın savunmalarını doğrulaması karşısında; müşteki ... ile dosyadaki diğer tanıkların anlatımları yöntemince irdelenip, sanık ile tanıklar ... ve Muharrem ...’nun beyanlarına neden itibar edilmediği, hangi beyana hangi gerekçeyle üstünlük tanındığı kararda tartışılıp gerekçesi gösterilmeden, yetersiz gerekçeyle mahkumiyet kararı verilmesi,  B)Sanığın, kavga ihbarı üzerine olay yerine gelen polis memuru müştekinin kendisini yasal işlemler için polis merkezine davet etmesi üzerine, olay yerinden uzaklaşmaya çalıştığında kendisine engel olan müştekiye tekme atması şeklinde gerçekleştiği iddia ve kabul edilen olayda, sanığın görevi yaptırmamak için direnme eylemini ne şekilde birden fazla kişi tarafından birlikte işlediği açıklanıp tartışılmadan eksik gerekçeyle, CMK'nın 226/2. maddesine aykırı davranılarak ek savunma hakkı da verilmeden, iddianamede gösterilmeyen TCK'nın 265/3. maddesinin uygulanması,  C)Kabule göre ise; sanığın adli sicil kaydında hükmün açıklanmasının geri bırakılmasına dair karar varsa da, atılı suçun 6545 sayılı Kanun'un 72. maddesi ile değişik 5271 sayılı CMK'nın 231/8. maddesine eklenen ek cümlenin yürürlüğe girmesinden önce işlendiği dolayısıyla hükmün açıklanmasının geri bırakılmasına karar verilmesi için aranan 5271 sayılı CMK'nın 231/6-a maddesinde gösterilen “kasıtlı suçtan mahkum olmama” nesnel koşulunun bulunduğu, bu nedenle sanık hakkında 5271 sayılı CMK'nın 231/6-b maddesinde belirtilen “sanığın kişilik özellikleri ile duruşmadaki tutum ve davranışları göz önünde bulundurularak yeniden suç işlemeyeceği hususunda kanaate varılması” koşulunun oluşup oluşmadığı değerlendirilerek sonucuna göre sanığın hukuki durumunun değerlendirilmesi gerekirken “sanık hakkında önceden hükmün açıklanmasının geri bırakılması kararının verilmiş olması, sanığın sabıkasının oluşu göz önünde bulundurularak” şeklindeki yasal olmayan gerekçeyle hükmün açıklanmasının geri bırakılmasına yer olmadığına karar verilmesi,  Kanuna aykırı, sanık ...’nun temyiz nedenleri yerinde görüldüğünden tebliğnameye uygun olarak HÜKÜMLERİN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 19/01/2021 tarihinde oy birliğiyle karar verildi."
}