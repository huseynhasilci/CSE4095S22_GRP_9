{
    "Dairesi": "11.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Defter ve belgeleri gizleme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Davanın reddi    Kamu davası hakkında mükerrerlik nedeniyle ret kararı verilebilmesinin 5271 sayılı CMK'nin 223/7. maddesi uyarınca mümkün olduğu ve anılan yasa maddesine göre sadece \"aynı fiil nedeniyle aynı sanık için önceden verilmiş bir hüküm veya açılmış bir dava varsa davanın reddine\" karar verilebileceği; somut olayda mahkemenin mükerrer dava nedeniyle ret kararına dayanak olan Bolu 1. Asliye Ceza Mahkemesinin 18/12/2013 tarih, 2013/128 Esas ve 2013/796 Karar sayılı dosyasında sanık ... hakkında Bolu Vergi dairesinin 9820053321 vergi kimlik numaralı mükellefiyeti nedeniyle “defter ve belge gizleme” suçundan kamu davası açıldığının, temyiz incelemesine konu dosyada ise Bolu Cumhuriyet Başsavcılığı’nın 19/03/2014 tarihli ve 2014/674 Esas sayılı iddianamesi ile sanık ... hakkında Bolu Vergi Dairesinin 1790593575 vergi kimlik numaralı mükelefiyeti nedeniyle “defter ve belge gizleme” suçundan kamu davası açıldığının tespit edilmiş olması, dosya arasında ret kararına dayanak olan dava dosyasına ait duruşma tutanakları, vergi inceleme raporları ve istem yazısının bulunmadığı anlaşılmakla; sanık yönünden mükerrer yargılama olup olmadığının tespiti açısından belirtilen dava dosyası getirtilip incelenerek bu davayı ilgilendiren delillerin onaylı örneklerinin dava dosyasına intikal ettirilmesi, sanığın her iki dosyadaki mükellefiyetinin aynı olup olmadığının ve hangi yıla ilişkin defter ve belgelerin hangi amaçla istendiğinin tespit edilmesinden sonra sonucuna göre sanığın hukuki durumunun takdir ve tayini gerekirken eksik inceleme ile sanık hakkında açılan kamu davasının mükerrer olduğu gerekçesiyle 5271 sayılı CMK’nin 223/7. maddesi uyarınca reddine karar verilmesi,  Yasaya aykırı, katılan vekilinin temyiz talepleri bu nedenlerle yerinde görüldüğünden, 5320 sayılı Kanun'un 8/1. maddesi gereğince uygulanması gereken 1412 sayılı CMUK'nin 321. maddesi uyarınca hükmün BOZULMASINA, 27.01.2021 tarihinde oy birliğiyle karar verildi."
}