{
    "Dairesi": "2.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "25",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  5237 sayılı TCK’nın 53. maddesinin bazı bölümlerinin iptaline ilişkin Anayasa Mahkemesinin 24/11/2015 tarihinde yürürlüğe giren 08/10/2015 gün ve 2014/140 esas, 2015/85 sayılı kararı da nazara alınarak bu maddede öngörülen hak yoksunluklarının uygulanmasının infaz aşamasında gözetilmesi mümkün görülmüş, dosya içeriğine göre diğer temyiz itirazları yerinde görülmemiştir. Ancak;  1- Sanığın, Kahyalar Belediyesine ait etrafı tel örgü ile çevrili ve kapısı kilitli deposunun bahçesinden bir adet 25 kg’lik demir boru dirseği ile 40 kg’lik alüminyum elektrik telini çalması biçimindeki eyleminin, TCK’nın 142/1-b maddesinde tanımlanan suçu oluşturduğu gözetilmeden aynı Kanun’un 142/1-a maddesi uygulanmak suretiyle hüküm kurulması,  2- Dosya içerisindeki değer tespit tutanağına göre, çalınan eşyanın toplam değerinin 90,00 TL olduğunun anlaşılması karşısında, TCK’nın 145. maddesinin uygulama koşullarının bulunup bulunmadığının değerlendirilmesi gerektiğinin gözetilmemesi,  Bozmayı gerektirmiş, sanığın temyiz itirazları bu itibarla yerinde görülmüş olduğundan hükmün bu sebeplerden dolayı istem gibi BOZULMASINA, 25/01/2021 gününde oybirliğiyle karar verildi."
}