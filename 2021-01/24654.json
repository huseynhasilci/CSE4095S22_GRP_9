{
    "Dairesi": "3.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "06",
    "Mahkeme Ayı": "01",
    "Mahkeme Yılı": "2021",
    "Suç": " Kasten yaralama",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Mahalli mahkemece verilen hüküm temyiz edilmekle evrak okunarak;  Gereği görüşülüp düşünüldü:  Sanığın eylemine uyan 5237 sayılı TCK'nin 86/1, 86/3-e, 87/1-d-son maddelerinde düzenlenen kasten yaralama suçunun gerektirdiği cezanın kanunda belirtilen türü ve üst sınırına göre; davanın, 5237 sayılı TCK’nin 66/1-d, 67/4. maddeleri uyarınca 15 yıl olağan, 22 yıl 6 ay olağanüstü zamanaşımı süresine tabi olduğu, suç tarihi ile inceleme tarihi arasında ise bu sürelerin gerçekleşmediği anlaşılmakla, tebliğnamedeki düşünceye iştirak edilmemiştir.  Gerekçeli karar başlığında suç tarihi \"20.11.2008\" yerine \"28.11.2008\" olarak gösterilmiş ise de, bu husus mahallinde düzeltilmesi mümkün bir yazım hatası olarak kabul edilmiştir.  Sanığın cezasından, \"...atılı suçu kim tarafından başlatıldığı tespit edilemeyen tartışma ve kavga neticesi ile gerçekleştirdiği anlaşıldığından\" şeklindeki gerekçe ile 5237 sayılı TCK'nin 29. maddesi uyarınca (1/4) oranında indirim uygulanması gerekirken, TCK'nin 3. maddesinde belirtilen orantılılık ilkesine aykırı olacak şekilde, (1/2) oranında indirim uygulanması suretiyle eksik ceza tayini, aleyhe temyiz bulunmadığından bozma nedeni yapılmamıştır.  Yapılan yargılamaya, toplanan ve karar yerinde açıklanan delillere, mahkemenin kovuşturma sonucunda oluşan inanç ve takdirine, gösterilen gerekçeye ve uygulamaya göre sanık müdafiinin temyiz sebeplerinin reddiyle hükmün ONANMASINA, 06.01.2021 gününde oy birliğiyle karar verildi."
}