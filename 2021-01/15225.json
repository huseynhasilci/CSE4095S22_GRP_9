{
    "Dairesi": "4.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "26",
    "Mahkeme Ayı": "01",
    "Mahkeme Yılı": "2021",
    "Suç": " Göçmen kaçakçılığı",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet     Yerel Mahkemece verilen hüküm temyiz edilmekle, başvurunun süresi ve kararın niteliği ile suç tarihine göre dosya görüşüldü:  Temyiz isteğinin reddi nedenleri bulunmadığından işin esasına geçildi.  Vicdani kanının oluştuğu duruşma sürecini yansıtan tutanaklar, belgeler ve gerekçe içeriğine göre yapılan incelemede;  Suça sürüklenen çocuk hakkındaki 24/07/2008 tarih, 2006/106 esas ve 2008/81 karar sayılı hükmün açıklanmasının geri bırakılmasına ilişkin kararda, suça sürüklenen çocuğun 5 yıl denetim süresine tabi tutulmasına karar verilmiş, karar 03/09/2008 tarihinde kesinleştiği halde Yerel Mahkemece hatalı değerlendirme sonucu 17/05/2012 tarihinde kesinleştiği belirtilmiş ve 06/10/2012 tarihinde işlenen suç nedeniyle ihbarda bulunulması üzerine hüküm açıklanmış ise de; 5395 sayılı Çocuk Koruma Kanunu'nun 23. maddesinde denetim süresinin 3 yıl olarak öngörülmesi ve hükmün açıklanmasının geri bırakılmasına dair kararın 03/09/2008 tarihinde kesinleşmesi karşısında; ihbara konu suçun denetim süresi geçtikten sonra işlenmesi nedeniyle, hükmün açıklanamayacağının gözetilmemesi,  Kanuna aykırı ve O Yer Cumhuriyet Savcısının temyiz nedenleri yerinde görüldüğünden, tebliğnameye uygun olarak, başkaca yönleri incelenmeksizin, HÜKMÜN BOZULMASINA, yargılamanın bozma öncesi aşamadan başlayarak sürdürülüp sonuçlandırılmak üzere dosyanın esas/hüküm mahkemesine gönderilmesine, 26/01/2021 tarihinde oy birliğiyle karar verildi."
}