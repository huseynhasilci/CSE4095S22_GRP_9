{
    "Dairesi": "2.Ceza Dairesi",
    "Mahkemesi": "Çocuk Mahkemesi",
    "Mahkeme Günü": "19",
    "Mahkeme Ayı": "01",
    "Mahkeme Yılı": "2021",
    "Suç": " Hırsızlık, iş yeri dokunulmazlığını bozma, mala zarar verme",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet    Dosya incelenerek gereği düşünüldü;  Gece işlenen iş yeri dokunulmazlığını bozma suçundan kurulan hükümde 5237 sayılı TCK’nın 116/4 uygulama maddesinin yazılmaması mahallinde giderilebilir eksiklik olarak kabul edilmiştir,  Dosya içeriğine göre diğer temyiz itirazları yerinde görülmemiştir. Ancak;  1) Müşteki ...’in iş yerinin kepenginin gece saat 02:37 sıralarında zorlanarak içeri girilmesinin ardından iş yerinde bulunan ve iş yerine ait olan cep telefonu ile bir miktar bozuk parasının çalınması şeklinde gerçekleşen olayda, dosya içerisindeki 20.09.2014 tarihli tutanağa göre, “20.09.2014 gecesi saat 02:45 sıralarında ... isimli iş yerinden hırsızlık vakası anonsu üzerine kolluğun söz konusu adrese ivedilikle varıp sokak içerisini incelediği esnada, ... Sokak ile .... Sokak kesişiminde ...’in durdurulduğu, şahsın aşırı terlemiş olması, tedirgin hareketler sergilemesi ve çelişkili beyanlarda bulunması nedeniyle muhafaza altına alındığı, iş yerinin bulunduğu ... Han’ın güvenlik kameraları incelendiğinde, bahse konu iş yerinin kepengini dört kişinin zorladığı, bu şahıslardan ikisinin iş yerine girip çıktığı, ...’in eşgali ve kıyafetleri ile kamerada görünen şahıslardan birinin eşgal ve kıyafetlerinin bire bir örtüştüğünün” tespit edildiği, suça sürüklenen çocuk ...’in aşamalarda, “dosyada içerisinde bulunan CD görüntülerindeki kişinin kendisi olmadığını, suçsuz olduğunu” savunduğu anlaşılmakla, dosyada bulunan CD’nin Emniyet Genel Müdürlüğü veya Jandarma Komutanlığı Kriminal Dairesine gönderilip, olaya ilişkin görüntülerin bulunduğu CD üzerinde, olanaklı ise görüntü iyileştirmesi de yapılmak suretiyle, görüntülerin, suça sürüklenen çocuğa ait görüntü, fotoğraflarla( dosya içerisindeki fotoğrafların yeterli olmaması halinde olayın gerçekleştiği tarihteki veya olayın gerçekleştiği tarihe yakın zamandaki suça sürüklenen çocuk ...’e ait fotoğraflar temin edilmek suretiyle, güncel fotoğraflarının da temin edilmesinin akabinde) karşılaştırılarak, görüntülerdeki şahsın suça sürüklenen çocuk ... olup olmadığına ilişkin rapor alınması; çalınan cep telefonun IMEI numarası tespit edilip suç tarihinden sonra kullanılıp kullanılmadığının araştırılmasının akabinde tüm deliller birlikte değerlendirilip sonucuna göre suça sürüklenen çocuğun hukuki durumunun takdir ve tayini gerekirken, eksik inceleme ve kovuşturma sonucu yazılı şekilde hükümler kurulması,  2) Dairemizce de benimsenen Yargıtay Ceza Genel Kurulunun 20.11.2018 tarihli ve 2016/6-986 E., 2018/554 K. sayılı içtihadında belirtildiği üzere 5395 sayılı Çocuk Koruma Kanunu'nun 35. maddesi ve Çocuk Koruma Kanunu'nun Uygulanmasına İlişkin Usul ve Esaslar Hakkındaki Yönetmeliğin 20 ve 21. maddeleri uyarınca; fiil işlendiği sırada 15-18 yaş grubu içerisinde bulunan suça sürüklenen çocuğun iddianamedeki fiillerin hukuki anlam ve sonuçlarını algılama ve bu fiillerle ilgili olarak davranışlarını yönlendirme yeteneğinin olup olmadığının takdiri bakımından, sosyal yönden inceleme yaptırılması gerekli olduğu halde, mahkemece sosyal inceleme raporu alınmadan veya alınmaması durumunda gerekçesi kararda gösterilmeden yazılı şekilde hükümler kurulması,  Bozmayı gerektirmiş, suça sürüklenen çocuk müdafiinin temyiz itirazları bu itibarla yerinde görülmüş olduğundan hükümlerin bu sebeplerden dolayı isteme aykırı olarak BOZULMASINA, 19/01/2021 tarihinde oy birliğiyle karar verildi."
}