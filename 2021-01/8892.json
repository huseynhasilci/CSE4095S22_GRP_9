{
    "Dairesi": "14.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "20",
    "Mahkeme Ayı": "01",
    "Mahkeme Yılı": "2021",
    "Suç": " Çocuğun cinsel istismarı (mağdureler ...ile ...'e yönelik), çocuğun cinsel istismarına teşebbüs (mağdure ...'ye yönelik)",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Mahkumiyet (mağdure sayısınca)    İlk derece mahkemesince verilen hükümler temyiz edilmekle, başvurunun muhtevası ve inceleme tarihine kadar getirilen kanuni düzenlemeler nazara alınarak dosya tetkik edildi, gereği görüşüldü:  Sanık hakkında mağdureler ... ile ...'ye yönelik çocuğun cinsel istismarı suçundan (mağdure sayısınca) kurulan hükümlerin incelenmesinde;  Sanığın apartmanın içerisinde oynayan mağdurelerin yanakları ile dudaklarından öpmesi şeklindeki eyleminin kısa süreli, ani ve kesintili gerçekleşmesinden dolayı sarkıntılık düzeyinde kaldığı ve mahkemece temel cezaların alt sınırdan belirlenmesi sebebiyle nihai ceza miktarlarının değişmediği, bu nedenle kanun değişikliğinin lehe veya aleyhe sonuç doğurmayacağı gözetildiğinde muhakeme safahatını yansıtan tutanaklar, belgeler ve gerekçe içeriğine göre yapılan incelemede, iddia ve savunma ile tüm delillerin eksiksiz olarak kararda gösterildiği, hükmedilen cezaların nevi ve miktarları itibarıyla kanuni sınırlar içinde tayin edildiği anlaşıldığından, sanık müdafisinin yerinde görülmeyen temyiz talebinin reddiyle hükümlerin ONANMASINA,  Sanık hakkında mağdure ...'ye yönelik çocuğun cinsel istismarına teşebbüs suçundan kurulan hükmün temyiz incelemesine gelince;  Olay günü sanığın, lojmanın bahçesinde oynayan altı yaşındaki mağdureyi yanına çağırmasının ardından ağlayarak binaya girdiğini görünce takip ettiği ve bu sırada fiziksel bir temasta bulunmadan çevreden gelenlerce yakalandığı tüm dosya kapsamından anlaşılmakla, bu haliyle atılı suçun icrasına henüz başlanmayıp, bu ana kadar ki eylemlerin hazırlık hareketleri aşamasında kaldığı gözetilerek sanığın beraati yerine yazılı şekilde mahkumiyetine karar verilmesi,  Kanuna aykırı, sanık müdafisinin temyiz itirazları bu itibarla yerinde görüldüğünden, hükmün 5320 sayılı Kanunun 8/1. maddesi gözetilerek 1412 sayılı CMUK'nın 321. maddesi uyarınca BOZULMASINA, 20.01.2021 tarihinde oy birliğiyle karar verildi."
}