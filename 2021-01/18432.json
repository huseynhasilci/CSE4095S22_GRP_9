{
    "Dairesi": "15.Ceza Dairesi",
    "Mahkemesi": "Ağır Ceza Mahkemesi",
    "Mahkeme Günü": "27",
    "Mahkeme Ayı": "01",
    "Mahkeme Yılı": "2021",
    "Suç": " Kamu kurum ve kuruluşlarının zararına dolandırıcılık, Resmi belgede sahtecilik",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanıklar hakkında atılı suçlardan ayrı ayrı; CMK 223/2-a maddesi uyarınca Beraat    Dolandırıcılık suçundan sanıkların beraatine ilişkin hüküm katılan kurum vekili tarafından temyiz edilmekle, dosya incelenerek gereği düşünüldü;  Sanıkların yeşil reçete ile satılan uyuşturucu niteliğindeki ilaçları elde etmek için, doktorlar tarafından usulüne uygun olarak düzenlenmiş 4 adet reçetede tahrifat yaparak, tahrifatlı reçete ile eczaneye başvurdukları ve uyuşturucu niteliğindeki ilaçları almak suretiyle üzerlerine atılı suçu işlediklerinin iddia edildiği somut olayda; sanıklar savunması, katılan beyanı, bilirkişi raporu ve tüm dosya kapsamına göre;  1-A) Sanık ... hakkında ''Resmi Belgede Sahtecilik'' suçundan kurulan beraat hükmüne ilişkin temyiz itirazlarının incelenmesinde;  Sanığın üzerine atılı ''Resmi Belgede Sahtecilik'' suçunun cezasının miktarı ve üst sınırına göre, 5237 sayılı TCK'nın 66/1-e, 67/4. maddelerinde öngörülen olağan zamanaşımı süresinin 8 yıl olduğu ve zamanaşımını kesen en son işlemin de sanık hakkında yapılan 09/01/2012 tarihli sorgu işlemi olduğu, 8 yıl olan olağan dava zamanaşımının sorgu tarihinden, inceleme tarihine kadar dolmuş olduğu anlaşılmakla, katılan vekilinin temyiz itirazları bu itibarla yerinde görülmüş olduğundan, sair yönleri incelenmeyen hükmün 5320 sayılı Kanunun 8/1.maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, ancak; bu husus yeniden yargılama yapılmasını gerektirmediğinden aynı kanunun 322. maddesinin verdiği yetkiye dayanılarak 5271 sayılı CMK’nın 223/8. maddesi gereğince sanık hakkında açılan kamu davasının zamanaşımı nedeniyle DÜŞMESİNE,  B) Sanık ... hakkında ''Nitelikli Dolandırıcılık'' ve sanık ... hakkında ''Nitelikli Dolandırıcılık'' ve ''Resmi Belgede Sahtecilik'' suçlarından kurulan beraat hükümlerine ilişkin temyiz itirazlarının incelenmesinde;  Sanıklar savunması, katılan vekili beyanı, tanık beyanı, bilirkişi raporu ve tüm dosya kapsamından; SGK müzekkere cevabı dikkate alınarak ilaç parasının SGK tarafından ödenmediği, paranın sanık ... tarafından ödendiği, dolayısıyla kurum zararının oluşmadığını ayrıca bilirkişi raporuna göre düzeltme yapılan reçetelerin iğfal kabiliyetinin bulunmadığını gözeten mahkemenin, atılı suçların unsurları bakımından oluşmadığı gerekçesiyle sanıkların beraatine ilişkin kabulünde bir isabetsizlik görülmemiştir.  Yapılan yargılamaya, fiilde suçun yasal unsurlarının oluşmadığına, mahkemenin kovuşturma sonuçlarına uygun şekilde oluşan inanç ve takdirine, hükmün gerekçesine göre, katılan vekilinin, hükme yönelik ve yerinde görülmeyen temyiz itirazlarının reddiyle usul ve kanuna uygun olan hükmün ONANMASINA, 27.01.2021 tarihinde oybirliğiyle karar verildi"
}