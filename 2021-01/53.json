{
    "Dairesi": "10.Ceza Dairesi",
    "Mahkemesi": "",
    "Mahkeme Günü": "11",
    "Mahkeme Ayı": "01",
    "Mahkeme Yılı": "2021",
    "Suç": " Uyuşturucu madde ticareti yapma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": " Mahkeme : ŞANLIURFA 3. Ağır Ceza Mahkemesi   Hükümler :1)Mahkumiyet  2)Temyiz isteminin reddi (Sedat hakkında)    Dosya incelendi.  GEREĞİ GÖRÜŞÜLÜP DÜŞÜNÜLDÜ:  1-Sanık ... hakkında temyiz talebinin reddine ilişkin ek kararın incelenmesinde:  22/05/2014 tarihinde sanığın yokluğunda verilen ve 10/07/2014 tarihinde usulünce tebliğ edilen hükmün, sanık tarafından 5271 sayılı CMK'nın 291. maddesinde öngörülen yedi günlük yasal süresi geçtikten sonra 23/11/2015 tarihli dilekçe ile temyiz edildiği anlaşıldığından, kanuna uygun olarak verilen 27/11/2015 tarihli temyiz isteminin reddine ilişkin ek kararın ONANMASINA,  2-Sanık ... hakkında kurulan hükmün incelenmesinde:  Yargılama sürecindeki işlemlerin yasaya uygun olarak yapıldığı, delillerin gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların aşağıda belirtilenler dışında doğru biçimde belirlendiği anlaşıldığından, yerinde görülmeyen diğer temyiz itirazlarının reddine, ancak;  5275 sayılı CGTİHK'nin 106/4. maddesi uyarınca çocuklar hakkında hükmedilen adli para cezalarının ödenmemesi halinde hapis cezasına çevrilemeyeceğinin gözetilmemesi,  Bozmayı gerektirmiş,sanık müdafiinin temyiz itirazları bu itibarla yerinde görülmüş olduğundan hükmün bu nedenle 5320 sayılı Kanun'un 8/1. maddesi gereğince uygulanması gereken 1412 sayılı CMUK'nın 321. maddesi uyarınca BOZULMASINA, ancak yeniden yargılama yapılmasını gerektirmeyen bu hususun aynı Kanunun 322. maddesi uyarınca düzeltilmesi mümkün olduğundan hüküm fıkrasından \"ödenmeyen para cezasının hapse çevrileceğine\" ilişkin kısmın tamamen çıkartılması suretiyle hükmün DÜZELTİLEREK ONANMASINA, 11/01/2021 tarihinde oy birliği ile karar verildi."
}