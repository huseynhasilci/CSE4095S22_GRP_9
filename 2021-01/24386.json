{
    "Dairesi": "15.Ceza Dairesi",
    "Mahkemesi": "Asliye Ceza Mahkemesi",
    "Mahkeme Günü": "13",
    "Mahkeme Ayı": "01",
    "Mahkeme Yılı": "2021",
    "Suç": " Hizmet nedeniyle güveni kötüye kullanma",
    "Dosyanın Daireye Geliş Günü": "",
    "Dosyanın Daireye Geliş Ayı": "",
    "Dosyanın Daireye Geliş Yılı": "",
    "Kanun Yolu": "",
    "Temyiz Eden": "",
    "Dava Türü": "",
    "Birinci Mahkemesi": "",
    "ictihat": "   HÜKÜM : Sanık ... hakkında; CMK 223/2-e maddesi gereğince beraat  Sanık ... hakında; TCK'nın 155/2 , 43/1, 168/1, 52 ve CMK'nın 231. maddeleri uyarınca hükmün açıklanmasının geriye bırakılması    Hizmet nedeniyle güveni kötüye kullanma suçundan sanık ...’ın beraatine, sanık ... hakında hükmün açıklanmasına geri bırakılmasına ilişkin hüküm katılan vekili tarafından temyiz edilmekle, dosya incelenerek gereği düşünüldü:  Katılan vekili tarafından, sanık ... hakkında hizmet nedeniyle güveni kötüye kullanma suçundan kurulan hükmün açıklanmasının geri bırakılması kararına karşı 03/11/2014 tarihinde itiraz edildiği ve İstanbul 4. Ağır Ceza Mahkemesinin 27/11/2014 tarih ve 2014/1133 D. iş sayılı kararı ile hükmün açıklanmasının geri bırakılmasına ilişkin kararın kaldırılmasına karar verildiği, katılan vekilinin sanık ... yönünden temyiz dilekçesinin 03/11/2014 tarihli olduğu ve ayrıca Bursa 3. Ağır Ceza Mahkemesi’nin kararına yönelik temyiz talebi bulunmadığı, kaldı ki hükmün açıklanmasının geri bırakılması kararının kaldırılması üzerine mahkemenin duruşma açarak yeni bir hüküm kurması gerektiği anlaşılmakla, sanık ... hakkında hizmet nedeniyle güveni kötüye kullanma suçundan kurulan beraat hükmü ile sınırlı olarak yapılan incelemede;  Sanık ...’nın, katılan şirketin muhasebe bölümünde çalıştığı, sanık ...’nın şirket yetkililerinin bilgisi haricinde avans olarak toplanan para ve malvarlığı değerlerini kardeşi olan sanık ... ile birlikte şahsi hesaplarına geçirdiği, bu suretle sanığın üzerine atılı suçu işlediğinin iddia edildiği olayda, sanık savunmaları, katılan beyanı, bilirkişi raporu ile tüm dosya kapsamına göre; sanık ...’nın atılı suçlamayı kabul ederek sanık ...’ın ara sıra şirkette kendisini ziyarete geldiğini, bir gün vakti olmadığı için 2 adet çeki bankadan tahsil etmesini istediğini, çek bedellerini makbuz ile kendisine teslim ettiğini, sanık ...'ın tahsil edilen parayı uhdesinde tutma kastından haberinin olmadığını beyan ettiği, sanık ...’ın da 2 adet çeki bankadan tahsil edip, bedelini makbuzu ile diğer sanığa teslim ettiğini, eyleme katılmadığını savunduğu anlaşılmakla, sanık ...’ın, sanık ...'nın eylemine iştirak ettiğine ilişkin her türlü şüpheden uzak, somut, kesin ve inandırıcı bir delil elde edilemediği gerekçesiyle verilen beraat hükmünde bir isabetsizlik görülmemiştir.  Yapılan yargılama sonunda, sanığın mahkumiyetine yeterli, her türlü şüpheden uzak, kesin ve inandırıcı delil bulunmadığı gerekçe gösterilerek mahkemece kabul ve takdir kılınmış olduğundan, katılan vekilinin, delillerin takdirinde hataya düşüldüğüne ilişkin temyiz itirazlarının reddiyle hükmün ONANMASINA, 13/01/2021 tarihinde oybirliğiyle karar verildi."
}